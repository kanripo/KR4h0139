# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:23.364085
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 卷十五
<pb:KR4h0139_WYG_018-1a>¶
　欽定四庫全書¶
御定歴代賦彚巻十五¶
　　地理¶
　　　華山賦(有序/)　　　　　　　　(唐/)楊敬之¶
　臣有意諷賦乆不得發偶出東門三百里抵華嶽宿於¶
　趾下明日試望其形容則縮然懼紛然樂蹙然憂歊然¶
　嬉快然欲追雲將浴於天河浩然毁衣裳晞髮而悲歌¶
　怯欲深藏果欲必行熱若宅爐寒若室氷薰然以和怫¶
<pb:KR4h0139_WYG_018-1b>¶
　然不平三復晦明以搖其精萬態既窮乃還其真形骸¶
　以安百鈞去背然後知身之治而見其難焉於是既留¶
　無成辭以長歎翛然一人下於崖金玉其聲霜雪其顔¶
　傳則有之代無其鄰姑射之神䝉莊云始不敢視然得¶
　與言粲然笑曰用若之求周大物用若之智窮無端三¶
　四日得無顛例反側於胷中乎是非操其心而自别者¶
　邪雖然喜若之專而教若之聽無多傳¶
　嶽之初成二儀氣凝其間小積焉為邱大積焉為山山¶
<pb:KR4h0139_WYG_018-2a>¶
之大者曰嶽嶽其數五余尸其一焉嶽之尊燭日月居¶
乾坤諸山並馳附麗其根渾渾河流從南而來自北而¶
奔姑射九嵕荆巫梁岷道之云逺兮徒遙而賓嶽之形¶
物類無儀其上無齊其傍無依舉之千仭不為崇抑之¶
千仭不為卑天雨初霽三峰相差虹蜺出其中來飲河¶
濵特立無朋似乎賢人守位北面而為臣望之如雲就¶
之如天仰不見其巔肅何芊芊蟠五百里當諸侯田嶽¶
之作鬼神反覆蛟龍不敢伏若歳大旱鞕之朴之走之¶
<pb:KR4h0139_WYG_018-2b>¶
馳之甘雨爛漫百川東逝千里而散噫氣蹶然怒乎幽¶
巖漸於人間其聲瀏瀏嶽之殊巧說不可窮見於中天¶
挲挲而掌峩峩而蓮起者似人伏者似獸㘭者似池洼¶
者似臼欹者似弁呀者似口突者似距翼者似抱文乎¶
文質乎質動乎動息乎息鳴乎鳴黙乎黙上上下下千¶
品萬類似是而非似非而是其無繕人事吾焉得畢議¶
今作帝耳目相其聰明下矚九州在宥羣生初太易時¶
其人俞俞其主人者始乎容成卒乎神農中間數十君¶
<pb:KR4h0139_WYG_018-3a>¶
姓氏可稱其徒以飲食為事未有仁義時哉時哉又何¶
足涖是後敬乎天成乎人者必闢其心假其神與之齡¶
降其人故黄有盛徳蚩尤為賊生物不遂帝乃用力大¶
事不可獨治降以后牧三人有心烈火就撲其子之子¶
其孫之孫咸明且仁雖徳之衰物其所冝由夏以降湯¶
發仁以王癸受暴以亡甲戊誦釗不敢有加唯遵其常¶
享國遂長天事著矣莫見乎髙而謂其茫茫余受帝命¶
億有萬歳而不敢怠遑臣贊之曰若此古矣祖矣大矣¶
<pb:KR4h0139_WYG_018-3b>¶
異矣富矣庻矣駭矣怖矣上古之事粗知之矣而神之¶
言又聞之矣然神起居於上宫室於下如此而久矣其¶
所見何如也曰見若咫尺田千畝矣見若環堵城千雉¶
矣見若桮水池百里矣見若蟻垤臺九層矣醯雞往來¶
周東西矣蠛蠓紛紜秦速亡矣蜂窠聫聫起阿房矣俄¶
而復然立建章矣小星奕奕焚咸陽矣纍纍繭栗祖龍¶
藏矣其下千載更改興壞悲愁辛苦循其上矣臣又聞¶
云古有封禪今讀書者云得其傳云失其傳語言紛綸¶
<pb:KR4h0139_WYG_018-4a>¶
於神何如也曰若聞聖人撫天下既信於天下則因山¶
嶽而質於天不敢多物若秦政漢徹則率海内以奉祭¶
祀圖福其身故廟祠相望壇墠迤邐盛氣臭夸金玉聚¶
薪以燔積灰以封天下怠矣然猶歉歉不足秦由是替¶
漢由是弱明天子得賢者在位能者在職廟堂之上垂¶
衣裳而已封禪存可也亡可也¶
　　華山賦(有序/)　　　　　　　　(唐/)達奚珣¶
太華之山削成四面方直者五千餘仭盖嶽之雄也往¶
<pb:KR4h0139_WYG_018-4b>¶
因行邁望之不及今來何幸作尉於兹因而賦之以歌¶
厥羙¶
華山惟嶽羣嶽之雄天開厥狀神致其功昔與襄山連¶
岡不絶河水長注横流曲折神元再造拓崖而兩分仙¶
掌常存倚天而迥列其後多歴年所至於夏王窮地絡¶
正乾綱緑甲之功既就𤣥圭之業有光定我祀典因為¶
舊章同夫三事偉哉煌煌徒觀其倚伏而起削成而峻¶
作秦塞之髙標為豫州之巨鎮其南接楚其北臨晉嶔¶
<pb:KR4h0139_WYG_018-5a>¶
乎數都之間豈惟直上者五千餘仭逺疑將適近若將¶
騰氤氲緑潤霮䨴青凝發地壁立連天石稜披重霄而¶
自致與元氣而相陵旁望羣山兮盡為幽側猶夫南面¶
兮用資峻極巍巍乎掩夏雲之竒峰蒼蒼然合秋天之¶
正色近壓闗輔載樞京國此其所以為嶽者也若乃人¶
寰不逺勝氣常清石含古色泉落秋聲懸巖蔽虧謂乾¶
坤之闔闢洞壑幽䆳汎雷雨之滿盈怳怳乎又似龍虎¶
潛伏鬼神含精伊彼崇林望之盡目參浩氣而森秀侔¶
<pb:KR4h0139_WYG_018-5b>¶
斷山之遙矗仙草殊品靈花異族不以無人而不芳香¶
風麗乎圅谷皆負靈造是潤是黷具物靈繁故難詳鞫¶
蕭條世俗髣髴神仙玉女明祠星壇尚在羊公舊室石¶
榻常穿霧雨迷處雲臺巍然則知大象所存何有於古¶
列真攸萃寧獨於先國家南正司天北正司地人神不¶
擾方嶽定位森森象設之若生憺憺威稜而可畏宗伯¶
制禮巫咸視事殺氣每登騂剛必備盖所謂敬而無黷¶
厲夫精意此則邦之禮物也受命如響依人而榮攸歆¶
<pb:KR4h0139_WYG_018-6a>¶
盛徳載答嘉生不&KR0317;旬時作為雲雨白漿既挹黄玉斯¶
睹隤止如山永康中土此則神之叶贊也物被山嶽非¶
無壯麗或隠峰於羣嶺或結根於荒裔空聞象外之談¶
何貴人間之世而我直兩都之大道當三條之正中偏¶
近日月髙謝紛濛通天之氣成天之功鑾輅常幸聲明¶
有融能事無爽揚言莫窮舉天下而爭長故難可比而¶
崇¶
　　華山賦　　　　　　　　　　　(明/)許　讚¶
<pb:KR4h0139_WYG_018-6b>¶
噫吁巍哉華山質聳千萬餘丈於鼇極之初分其髙無¶
垠根蟠千萬餘里於混元之始判其大孰倫突出雲表¶
直指天津噴吐風雷拂拭星辰慨自洪荒以來羲農之¶
創則軒唐之造鈞舜禹治績湯武革因皆興起於嶽麓¶
之左右孰不法象乎夷則而仰遵乎明神迨夫秦漢以¶
下則但知陳玉帛以徼福具牲醴以致禋而巳孰知嶽宰¶
西方秉灝靈掌商政令肅貞上天付以収斂効實之¶
名號委以清汰勁政之權衡凡物之未過者不阻其長¶
<pb:KR4h0139_WYG_018-7a>¶
飬物之太盛者必伏其裁成故月無棼次日無逆行雲¶
無妄發雨無妄晴禾稼不得過時而暢鬱草木不得驀¶
候而妍英夫西行為金金禁也物之流溢茂濫過常度¶
矣禁止之而不得肆金色為白白質也物之炫燿文采¶
失本原矣白還之使歸於情匪曰摧其華節之則復生¶
匪曰傷其英歛之則復榮此嶽之性情司令通萬古徹¶
八&KR3357;而無息無更者也以言其景象則黄河洶湧望嶽¶
而南注者若朝徑渭潺湲遵嶽而東過者如緯玉井澄¶
<pb:KR4h0139_WYG_018-7b>¶
冷兮蒔寳蓮之竒祥月嶽窈窕兮森蘿藤之芳蔚砰青¶
柯兮䝉古樹之槎枒觀白雲兮聽飛泉之鼎沸其至竒¶
者五指嵯峨於凌巔千載具言而可畏名為仙掌不知¶
何謂豈以制引烟霧虹蜺而節宣化理抑指麾垣度辰¶
躔而佐調元氣乎其名曰華者則以其亭亭萬丈而巖¶
巒交匝靈秀萬狀而四出如蝟磥砢無窮稜層難既依¶
稀乎紅紫蔥蒨乎蒼翠或析瓣分枝或呈葩衍類望之¶
者真如芍藥芙蕖而四面互植玉樹玫瑰而千章交芾¶
<pb:KR4h0139_WYG_018-8a>¶
也名之曰華是為可貴¶
　　華山仙掌賦(以化作有端遙/存麗壯為韻)　　(唐/)尹　樞¶
覽削成之峰見靈掌之狀拓跡崇岫據竒疊嶂迢亭上¶
竦赫奕東向髙蹤可觀猶存二華之間纖指遙臨逺蹠¶
重霄之上爾其依峭壁據崇巒排物外撫雲端羽客遐¶
指都人竦觀據開闢之殊致若騰陵而上干惟昔巨靈¶
啓斯太華拓崇崇而喬嶽西靡決浩浩而洪流東下故¶
能遵八川安萬化幹厚土存中夏姜嫄歆於帝武跡可¶
<pb:KR4h0139_WYG_018-8b>¶
相倫伯禹導於龍門功亦齊霸厥道可遵厥狀斯存仰¶
摧天漢遙臨國門蓮萼髙生如將搴擷桂枝傍倚狀欲¶
攀援試𠖇捜於𤣥造諒遺跡於坤元若乃傍攀𠖇䝉上¶
指寥落右倚岑嶺左臨絶壑紛詭狀之無朕諒神功之¶
有作星壇未没必俟於捧持石鼓常鳴庸非其拊摶揖¶
之永乆斯為不朽嗟列嶽之所無小終南之何有喻天¶
地惟資於一物拯沉溺豈藉於煩手常抗跡於介石乃¶
遺芳於崇阜依乎泬寥掲彼嶕嶢聳昈昈於千仭擢纖¶
<pb:KR4h0139_WYG_018-9a>¶
纖於九霄折若華於暮景捧麗日於晴朝既瞻眺之無¶
斁望提攜之匪遙共仰瓌姿徒懷壯麗如排霧雰似拂¶
昏曀遐窺巨跡猶存體物之辭迴瞰崇朝暫冩凌雲之¶
勢¶
　　仙掌賦(以指掌極瞻峩/然秋碧為韻)　　　　(唐/)喻　餗¶
行盡煙蘿仙峰隠嶙兮髙掌巍峩無得而踰扼金方之¶
險固不言而信指秦地之山河觀其贔屓削成崟岑逺¶
蹠斡開元氣剖破凝碧五千餘仭兮似假扶持百二之¶
<pb:KR4h0139_WYG_018-9b>¶
都兮如能指畫每勞瞻望徂秦適洛之人誰可攀援駕¶
鶴驂鸞之客勢比捫天形標一拳旁臨而靄靄無際直¶
上而巉巉克全稍謂動搖帶晨光而耀若如同拊擊聞¶
石鼓以轟然可以引羣生麾八極孤標承露之狀想蓄¶
拔山之力霽雨飛盡見毛女同掌上之人嵐岫叢分封¶
蓮峰為握中之色勢孤聳於巖巖形不類於纖纖拆煙¶
霧以斯出控闗防而可瞻夕清而丹桂輪低疑將禠佩¶
晝短而六龍駕逸似欲攀髯拏攫難窮規模酷似莓苔¶
<pb:KR4h0139_WYG_018-10a>¶
剝緑以盈握葛藟駢青而繞指因罅裂以文成偶嵌空¶
而脈起齊大道之悠乆挈坤維之綱紀有客西逰時當¶
凜秋始憑軾以遐睇惟攀雲而冩憂吾聞太華中立黄¶
河西流有巨靈兮受天之命擘竒峰兮裂帛斯柔故得¶
一帶東引致洪濤而直注千尋西峙標異跡以長留况¶
乃豫鎮稱雄秦城是仰沉潛之右臂斯見示化之前蹤¶
可賞豈非大壯皇都制遐荒而示諸掌¶
　　仙掌賦(以白帝西下黄/河北來為韻)　　　　(唐/)房元洛¶
<pb:KR4h0139_WYG_018-10b>¶
造化巍巍表迹西夏蓄巨靈之贔屓擇雄峰以照寫迥¶
抗羣嶽旁臨九野誰謂河廣我則視之於掌中誰謂山¶
髙我則數之於指下駭乎哉當其清濁未判兆朕未彰¶
孰謂真宰廓此殊常奠峻崿之蔥翠分靈掌之𤣥黄直¶
指無虧受金莖之勁質如山不動合仁義於聖王爾其¶
雲散天澄煙消雨霽旭日暉映隂崖虧蔽狀若拍紅霞¶
之霏㣲捧清霄之搖曵察其迹也雖見於東峰混其嶽¶
焉是配於秋帝及乎蓐収謝𤣥𠖇格日彩寒霜氣白上¶
<pb:KR4h0139_WYG_018-11a>¶
捫星漢左控虞虢南聳羣嶺北臨廣陌將招泛槎之仙¶
如指迷途之客至其嵐翠朝鬱輕雲夕過桂影依稀而¶
流照松風髣髴而扇和時也靄靄溶溶疑掩氷紈之被¶
蒼蒼羃羃如揮舞袖之羅功洽於人則擘太華攀長河¶
俾安流而不極遹徂東而自北千古獲其永賴兆庻階¶
於壽域同彼補天之功陋其拔山之力然而山匪我開¶
功匪我裁班形今古任質徘徊人之睹也因似而生意¶
靈之契也曷究其從來風物已凄我來自西駭髙掌之隱¶
<pb:KR4h0139_WYG_018-11b>¶
嶙思元化之端倪願稅駕以攀覽庻登路而見攜¶
　　掌山蓮峰賦(以題/為韻)　　　　　　　(唐/)吕令問¶
衆山邐迤曽何足仰未若太華崪為之長削成三峰壁¶
立千丈伊昔太虚結而為山伊昔巨靈拓而為掌擘開¶
元象崛起厚壤當少隂而徳合秋成據丁酉而氣𣹢金¶
爽深沉其色䓿萏其狀雲霞不映而其勢彌雄塵露將¶
裨而其髙靡讓掌形仙蹠石容天壯雖造次於自然若¶
鐫磨於意匠晦夕霧而羣峰乍隠煦朝陽而衆壑相向¶
<pb:KR4h0139_WYG_018-12a>¶
由是考圖籍髙為四嶽之先盻靈竒勢出九天之上若¶
乃雲搖羽盖鶴挂飛泉危峰並吐巨掌髙懸異蓬萊之¶
鼇泛海若崑崙之柱承天清露降零小為盤而仰漢陽¶
烏假道疑覆日之孤蓮不但子先之霓裳時見羊公之¶
石榻仍全况乎運啓皇家應河源而降望豈比詩歌周¶
徳羙嵩甫之生賢者哉既而嵐氣霽媚煙光晩濃林巒¶
一色巖崿千重想清虚而可覩歎攀陟兮無從歌曰苔¶
至滑兮石無蹤道不可得仙不可逢儻賜一丸生羽翼¶
<pb:KR4h0139_WYG_018-12b>¶
願輕舉於三峰¶
　　晨光麗仙掌賦(以有如攀青天/捧白日為韻)　(唐/)潘存實¶
晴天既曙峻嶽凝青仰熈熙之旭將吐見髙髙之掌呈¶
形假彼晶光庻有分於清濁挺兹秀異示無雙於杳𠖇¶
燠矣而昇岧然相射浮豔華之爛爛靡太虚之奕奕寫¶
乾坤之麗色先覺曈曨廓煙霧之餘姿轉見明白疑參¶
若木似坼芙蕖杲杲之容漸積惨慘之狀不如下映而¶
千巖共曉上照而丹霞共舒影曜人間每當瞻瞻之早¶
<pb:KR4h0139_WYG_018-13a>¶
跡居物外長承煦煦之初昭昭以臨峩峩莫匹向空凝¶
彩若月下之對金莖繞指流輝異樓上之呈素質既炫¶
晃之旁達亦孤標而獨出幸當清淨之晨免敵沉隂之¶
日佳氣或爍朝雲不還發明媚於紫霄之際擎彩翠於¶
碧落之間自彰和朗寧俟躋攀遙揮六龍迥臨萬有初¶
分焜燿訝髣髴以成文俯掬清光信爛熳而入手則知¶
事不自妍理資相鮮因流光德獲照金天想清風旁來¶
宛其穆若視晴景中駐何媿拳然故得無私功博潤色¶
<pb:KR4h0139_WYG_018-13b>¶
道全當八極洞開之次明二儀交泰之先豈獨擘洪濛¶
而干造化設形象以配神仙而已哉於是靈蹤長聳日¶
華長捧不然何羣山邐迤而相奉¶
　　巨靈擘太華賦(以神力所作開/山導河為韻)　(唐/)闗　圖¶
太華崔嵬伊巨靈兮其壯哉挺髙掌以遐舉擘孤峰而¶
洞開功侔造化勢越風雷劃千仭之巖巒屹從地裂決¶
九河之波浪杳自天來昔者混茫是生磅礴惟神無朕¶
配天有作念彼流之未通顧兹山之可却將以闢迢遞¶
<pb:KR4h0139_WYG_018-14a>¶
正嶄鑿愜心而再定川原應手而别開林壑靈意將神¶
雄稜益振蓄怒贔屓注情嶙峋謂釣鼇不足以駭人鞕¶
石不足以騁神指揮而疊嶂知改盻睞而三峰可新然¶
後攘臂效能端身任力捫蒼靄以天半折翠㣲於月側¶
若百神將萃而潛助二儀欲判而未息嵐光兩向猶連¶
松柏之聲黛影中開巳斷雲霞之色豈不以閟形幽黙¶
拓跡巍峩致用而扶持天地程功而變化山河分積翠¶
於空中千年軋漢啓通津於指下萬里騰波豁丹崖於¶
<pb:KR4h0139_WYG_018-14b>¶
天阻呀峭壁而相距勢且異於兩傷力自𢎞於一舉截¶
仙子幽栖之洞壯王者建都之所盖以神開壽域靈固¶
人寰廓峻極於倏忽標削成而險難超大禹之理水小¶
愚公之移山竹箭波中路竟深於導達蓮花峰外跡終¶
寄於躋攀是知事冠杳𠖇理歸𤣥奥石有時而分裂水¶
有時而疏導信乎宰物者之使然非人情之所到¶
　　西嶽望幸賦　　　　　　　　(唐/)閻隨侯¶
壯哉太華兮為金方之鎮削成四面壁立千仭勢阨河¶
<pb:KR4h0139_WYG_018-15a>¶
闗兮横地以傑出氣雄宇宙兮極天而增峻疏鑿則禹¶
封崇則舜厯選列辟咸五載而一巡於昭有唐曷不登¶
以肆覲我聖君之開元一十八載威靈限乎無外至徳¶
與日月齊明寳位與乾坤比大鴻澤洋溢湛恩滂沛萬¶
國同於文軌百蠻襲於冠帶河海清夷風雲昭泰鬼神¶
奔走而奉職玉帛梯航而入㑹蕩蕩乎巍巍乎誠聖人¶
之神用也美不可得而稱載至若祖武宗文之業觀風¶
問俗之勤舉由禮兮動為仁禔百福兮延羣神無文之¶
<pb:KR4h0139_WYG_018-15b>¶
典咸秩中和之政惟醇邦國之鴻徽克播帝王之盛事¶
畢陳若乃詩書禮義之府禮樂典章之則設金馬石渠¶
之署修成均崇文之職坐公卿以論道飬更老而崇徳¶
詢善而當宁委裘禮賢而日旰忘食振木鐸而施令正¶
銅儀而御極歌舞盡盛徳之容聲明彰具物之飾此聖¶
人之文教也先王剡木為矢弦木為弧所以修戎噐戒¶
不虞於是簡車徒誓將帥百官象物而動軍政不戒而¶
備重之以三令五申示之以戎昭果毅正卒伍駢部位¶
<pb:KR4h0139_WYG_018-16a>¶
鵝鸛魚麗兮鴈行鱗次鳴笳疊鼓兮隠天動地自朝及¶
野兮千乗萬騎谷轉山移兮天旋雲被赫赫震震耀武¶
中原兮將除害以興利因農隙而講武事𦍑夷覩之以¶
奪魄蠻狄聞之以挫氣雖商湯有景亳之命方此以知¶
慚周成有岐陽之蒐比兹而多媿然後班師旅行慶賜¶
穆穆煌煌焉舍爵䇿勲而飲至此聖人之武功也太原¶
啓聖誕受駿命傳萬代兮本枝盛上黨興王休有烈光¶
應大横兮天業昌漢髙不忘於豐沛光武本起於南陽¶
<pb:KR4h0139_WYG_018-16b>¶
故踰孟門越太行鏟危磴夷髙岡馬無泛駕兮鑾佩鏘¶
鏘車靡摧輪兮和鈴鉠鉠紛曶霍以電邁震隠轔以軍¶
裝坌入乎舊宫之皇皇思宗祖之艱難詠潛龍於沂康¶
出徳教兮修國章問老病兮勸農桑豈徒率子弟以佐¶
酒歌大風而還鄉此聖人之巡狩也古者為髙必因邱¶
陵為下必因川澤去舂陵之天邸望臺駘之星陌黃軒¶
訪道乃逍遙於廣成丹陵出逰還悵望於姑射踐唐人¶
之舊壤遵漢家之餘迹祠后土於汾隂盛禮容於瑶席¶
<pb:KR4h0139_WYG_018-17a>¶
既而泰折啓方壇闢有潔在盛有牲在滌奏咸池兮羅¶
金石欽瘞繒兮埋玉璧幽髣髴兮地祇格電輝輝兮神¶
光赫時展豫兮羣瑞臻紛景福兮隨吾君黄龍降兮應¶
景運寶鼎見兮寫龍文整樓船兮濟横汾縱歡樂兮歌¶
白雲此聖人之報地也禮行於郊百神受職焉禮行於¶
社百貨可極焉既即隂以報地遂就陽而禮天因吉土¶
厯廣㕓跨周服掩秦田萬乗星陳出直城之郊外八方¶
雲㑹就京兆之天邉騎雜沓車駢闐赫赫奕奕而燭川¶
<pb:KR4h0139_WYG_018-17b>¶
以屇乎圓丘之前於是牲用特酒尚𤣥樂以雲門是重¶
禮以蒼玉為先推髙祖以作配五精率而來旋達上下¶
合腥膻設柴燎致髙煙上帝降監兮享明徳子子孫孫¶
兮萬億年此聖人之禮天也王者受命必升中以因名¶
山告成功而紀厥羙四時以春方首事五嶽以岱宗為¶
始無懷以降七十有餘管仲所詳十二而巳我皇承先¶
王正統繼列聖遐軌幽明協同靈物蕃祉故天不愛其¶
寶地不愛其珍卿雲爛熳而動色醴泉湧溢而流津莫¶
<pb:KR4h0139_WYG_018-18a>¶
赤匪狐九尾而自擾莫黒匪烏三趾而來馴况復西鶼¶
比翼東鰈呈鱗秬黍生於鄗沚苞茅出於江濵一莖九¶
穂之禾備粢盛而競發雙骼共觝之獸供犠牲而自臻¶
可不謂然乎我皇雖以地平天清時和歳貞欲行封禪¶
之事猶執謙撝之情則有冠冕列辟搢紳諸生互陳嘉¶
頌爭獻懇誠候屬車之塵者率土皆是請闕庭之下者¶
靡日不盈於是備法駕順卜征襲時服肅天行河洛之¶
人尚觀於後乗鄒魯之地巳識其前旌水湛千年之色¶
<pb:KR4h0139_WYG_018-18b>¶
山呼萬歳之聲常龍之峰帝鄉之白雲遙接金雞之岫¶
長安之曉日再明所以登封降禪所以騰鴻飛英既刻¶
石以頌美亦泥金而告成信四三皇而六五帝曾何周¶
漢之足名然後審度量正權衡咨岳牧問黎甿人荷復¶
除之恵家索牛酒之榮此聖人之東封也宗廟所以本¶
仁祭祀所以尊祖馨香寧止於黍稷備物必該於水土¶
故醴醆在堂粢醍在戸歌采茨肆夏之節奏文始五行¶
之舞有來斯雍助我明主祝嘏祠説豈云虚取宜其時¶
<pb:KR4h0139_WYG_018-19a>¶
和人豐而神降之祜也故所以靈芝秀祥飈興月毳下¶
膏露凝奉先帝而追孝遂加敬於園陵此聖人之致孝¶
也倬彼靈嶽傑出秦畿豁為巨防壯我皇威雖國家盛¶
徳之無垠固先王設險而可依雄天府以岌岌符聖壽¶
而巍巍萬物生華稟少隂之精粹五星分緯融太白之¶
光輝俯壓黄壤上干翠㣲矧靈異之所蓄乃神仙之所¶
歸實五鎮之為首諒羣山之所稀且夫西嶽之為鎮也¶
大焉西方之為義也多矣其色也白白為五色之質其¶
<pb:KR4h0139_WYG_018-19b>¶
音也商商為五音之紀其味也辛辛為五味之和其行¶
也金金為五行之始帝則少皞居神位則蓐収在祀歳¶
時有揫斂之功瓌寳多金石之美然所以能協我大君¶
之明命永作固而配天髙峙也徒觀其交錯紏紛之勢¶
盤礴峻秀之形巖㟧巘嶬停停熒熒紛刻峭其若削洞¶
㟏岈以杳𠖇樹色凝黛天光結青暗谷&KR1895;嵺而藏胚渾¶
之氣幽巖晱暘兮化神仙之靈中融寒暑下聞雷霆南¶
澗載陽而北澗停雪西峰見日而東峰見星偉哉靈造¶
<pb:KR4h0139_WYG_018-20a>¶
上峩穹昊憑之者永安陟之者難老疊嶂重巒互稠沓¶
千巖萬壑相縈抱其虚谷也數行發地縁茂松其峻壁¶
也百仭懸崖不生草夫崑閬峙於方外蓬瀛傑於海島¶
皆𤣥聖之所逰非化人之可保豈若兹嶽俯臨京鎬上¶
有明星玉女峰下有長安洛陽道作鎮并崇於雍豫靈¶
祠化傳於灑掃雖則祀典逺更於百王都未若祚我唐¶
之壽考矣然則神其聰明正直而一既徳則斯輔知信¶
不可失往歳垂天文運宸筆勒琬琰崇望秩云待余安¶
<pb:KR4h0139_WYG_018-20b>¶
民治國然後徐思其事懿夫俗阜時康今也正惟其日¶
故可揚鴻徽而騰茂實奚不指河潼而嚴警蹕也又欲¶
大康兆人兮嶽翼化淳四海兮嶽布冲和無疵癘兮嶽¶
奬定禮樂諧神人兮嶽聽今萬邦胥悅四海肅清禮交¶
樂舉人和政平豈猶兹嶽之所致實惟我后之明明又¶
曰斯嶽降神生此多士則庻績咸若百工允釐河東地¶
近領袖既得乎裴公圯上神人帷幄復歸於張氏况業¶
固磐石城惟宗子以為肺腑之親更任股肱之理惟邦¶
<pb:KR4h0139_WYG_018-21a>¶
是翰諒在乎此生甫及申豈惟於彼况乎聖徳幽運通¶
天至精山靈附化而開石蹊路非人而自成舊日隘途¶
將帝道而俱泰從來絶險與太階而共平非我后至聖¶
之所感豈能使造化之力再呈至乃紫闕東臨黄河北¶
注嘉氣通於郊野休光被於草木桃林之野佇天馬而¶
來逰蓮花之峰翼華盖而髙度昔禹禪吳㑹穆幸崑邱¶
既江山勞止徒轍跡空留豈如是嶽不逺皇州何云歳¶
時展狩信亦朝夕可逰今左馮郡縣萬方黎獻僉曰吾¶
<pb:KR4h0139_WYG_018-21b>¶
王不逰吾何以休吾王不豫吾何以助咸傾想於班瑞¶
之辰屬望幸於肆朝之處國家頻成大禮天下大和豐¶
穰歳積符瑞日多聖人雖欲行謙光遜讓之禮其如天¶
意人欲何其如鬼神符命何誠可備西封之盛儀採東¶
巡之舊制順三秋之仲月升二華而展祭巨靈贔屓願¶
髙掌以扶輪仙廟虚佇欲睟容而警衛尋可封十狀之¶
美盡遙陟七梯之勢命兹毛女執左纛而先驅䇿彼茅¶
龍隨六馬而髙逝坐金機於雲表題玉册於巖際象榻¶
<pb:KR4h0139_WYG_018-22a>¶
與瑤壇共華石鼓將天聲俱厲如是則鴻猷振於萬古¶
盛烈光於千帝然後臨大河而沉璧更秩於百靈睠東¶
洛以迴鑾永延於億歳已而歸格藝祖道洽華胥更崇¶
太室之事復率東岱之初遂就恒山而展禮望衡嶠而¶
移車聖主功成永穆羲皇之化小臣多幸敢獻登封之¶
書¶
　　謁華山嶽廟賦　　　　　　　(唐/)姚　幹¶
沐蘭湯兮同之子采白蘋於南澗羞府君之明祀祠肅¶
<pb:KR4h0139_WYG_018-22b>¶
肅兮山之下神萃萃兮凜千古辛夷楣兮葯殿房載雲¶
旗兮駕虯虎澹閟宫之瀏侐紛進拜於軒宇靈連蜷兮¶
既留予蹁躚而屢舞願馨香而嘉薦豈神祗之或吐精¶
享既周厯勝飛眸東拓巨靈之掌北控長河之流殷其¶
雷也寧示口於贔屓成其物也配祀典於清秋豈徒三¶
峰峻秀四面若削扇萬壑以雲騰飛長天而雨落將有¶
開之必先實明神之攸作則神也無私正直自持禍淫¶
福善幽鑒無遺余總角之年每專精於書圃洎乎既冠¶
<pb:KR4h0139_WYG_018-23a>¶
之日亦切磋於文詞謂一飛之摩昊胡十五之逰悲聞¶
至誠之必應何功名之太遲豈媚竈而先獲寧守道之¶
後時神乎神乎莫使心疑我后之文思望賢如調饑礪¶
乃鋒刃以俟鹿鳴之時収片玉於宗伯冀神兮無我欺¶
　　華山西峰賦(有序/)　　　　　　(明/)喬　宇¶
宇自蒲入闗還過華隂厯雲臺觀玉泉入南澗抵青柯¶
坪宿焉翼日由百尺峽以上路皆突奥峻絶縁鐡鎻而¶
拾級者逺或百歩餘近者亦不下數丈駭讋奔蹙備厯¶
<pb:KR4h0139_WYG_018-23b>¶
險艱午始陟玉女峰右折以行飲玉井之水躡巨人之¶
趾遂躋西峰絶頂凌虚四望千里如掌所謂登泰山而¶
小天下者雖移之華嶽亦未為不可也虎谷王應韶獨¶
至第一闗而歸贈我長歌意與景會於時闗中方以旱¶
告同胞物與之情自不能已况采詢民瘼亦使者之所¶
有事也乃為賦一篇始則叙述登覽之勝終則為禱神¶
之辭義歸於正云爾其辭曰¶
粤鴻濛之始判兮迭隂陽以代謝星辰緯纒乎其上兮¶
<pb:KR4h0139_WYG_018-24a>¶
山川流峙其在下維金方曰兌位兮實東井之分野盤¶
千里以周迴兮屹三峰而并駕肇錫封於有虞兮列祀¶
典於中夏嗟五嶽之特顯兮曰東岱與西華興雲雨於¶
咫尺兮澤萬物而不頗肆配天之鴻勲兮贊化育之孔¶
多固靈秀之萃毓兮儼神明之䕶訶善有福而惡有禍¶
兮彼淫黷之謂何繄萬仭之削成兮麗層霄而莫狀也¶
天梯石棧相鈎連兮殆秦昭之始創也通呼吸於帝座¶
兮啓人跡之來往休祥瑞應之屢徵兮勤歳時之肸蠁¶
<pb:KR4h0139_WYG_018-24b>¶
隠玉女之洞府兮擘巨靈之仙掌餐五粒之長松兮摘¶
蓮花之十丈奏廣樂於雲中兮羽盖繽其拜迎廣成洪¶
厓後先而相望兮咸通籍於蓬瀛丹葩瑤草不可以數¶
計兮人動稱以千歳也信踪跡之詭秘兮亦好事者之¶
藻繪也余度渭以東跳兮仰巑岏而至止經華隂而覽¶
雲臺兮訪希夷之故趾渉澗水以南騖兮劃兩崖之開¶
張怪石硱磳以相軋兮馬跼縮而不行策吾杖以騁歩¶
兮快青鞵之輕舉披榛莽以揮霍兮罥藤蘿之纚纚琳¶
<pb:KR4h0139_WYG_018-25a>¶
宫隠見其上兮曰青柯之舊坪指巉巉之絶壁兮若天¶
之不可階而升松飈響振於隂壑兮嵐霧滃其巳暝山¶
寂不聞乎人聲兮抱余懷之耿耿瞻千巖之競秀兮絢¶
光彩於陽輝鳥道峻仄其莫攀兮訝鐡鎻之髙垂峽嶻¶
嵲以分裂兮露㣲明而中敞曲凌兢以仰穿兮類猿猱¶
之下上足屢進屢却兮坐撫膺而長歎雖蜀道之十歩¶
九折兮曾何足彷彿其難探日月之兩丸兮跨蒼虯而¶
獨立汲玉井之汍瀾兮懐羽化而粒食巋西峰之絶巔¶
<pb:KR4h0139_WYG_018-25b>¶
兮匪鼇極其孰援餐灝氣而遡長風兮亘厚土之無垠¶
南荆岷而北岐梁兮右秦隴而左崤澠移萬里於指顧¶
兮渺黄河之如綫連山若羣龍之蜿蜒兮背沙水之疊¶
痕渺齊州之九㸃兮奚雲夢之足吞目眷眷以凝思兮¶
澹冲黙而不言爰浩歌而朗嘯兮與太清而為鄰哂余¶
生之好逰兮將繼踵於龍門五嶽始歴其二兮其三尚¶
未覩其嶙峋酌醴泉以為饔兮采紫芝以為飱吾豈不¶
知神仙之可學兮憫正學之日淪身欲下而未忍兮意¶
<pb:KR4h0139_WYG_018-26a>¶
充然而狂奔望羙人於山椒兮期永矢以勿諼思𤣥功¶
之峻極兮偉萬世之永賴也苟災沴之弗蠲兮固神職¶
之或怠也禾既稼而土墳兮念甘霖之未霈也彼西土¶
之人兮紛嗷嗷其相待也鞕雷霆於頃刻兮慰枯槁之¶
來蘇諒化機之神速兮遍率土而無餘旋吾駕於蒲坂¶
兮挹天外之芙蕖囿蒼生於品彚兮豈山川其舍諸述¶
短篇以紀盛羙兮事雖核而辭蕪神肯鑒於余衷兮庻¶
斯逰之弗誣¶
<pb:KR4h0139_WYG_018-26b>¶
　　恒山賦　　　　　　　　　　(明/)王　昺¶
惟大化之沕穆兮麗夫天地而為依日月賁以貞明兮¶
山川環帶而相維嶽於大漠兮嶄然巨石之峩峩奠八¶
柱於鼇極兮鬱乎四海而揚波接烟煴於鴻濛兮作大¶
鎮於龍荒聳相觀於八極兮一何隳突而昂藏吐靈秀¶
以昭化兮興隂陽而噴薄何神驅而鬼騖兮渺茫茫兮¶
寥廓崇秩禮於百王兮相祀典於邦伯挺萬象於昭明¶
兮並九坑而赫奕肅清廟臨穹蒼矯霞棟架雲梁掩河¶
<pb:KR4h0139_WYG_018-27a>¶
漢兮遏星斗振虹蜺兮凌日光被𤣥衮兮載靈旗雲屏¶
屏兮風披披忽而來兮儵而注窅乎上下其何之作風¶
雷以怒壯兮雰雨霧而漙滋載羣生以涵育兮仰配藜¶
之四施興寶藏以炫珍兮滅妖氛於既戢含衆氣於有¶
揚兮分兩儀而特立建天根於丕丕兮載坤軸而無疆¶
相國祚於有靈兮一何萬古而為長¶
　　登封龍山賦　　　　　　　　(明/)石　珤¶
石子抱病登於封龍覽燕趙之墟望滄溟之浦慨然太¶
<pb:KR4h0139_WYG_018-27b>¶
息顧謂二三子曰羙乎佳哉此陶唐氏之故都也巨嶽¶
雄峙長河駿奔崇岡複阜如抱如蹲萬壑潨流匯為九¶
澤太行崛立溢出平原川横夏后之橇地藏虞舜之璧¶
八年於外地平天成五月朔巡諸侯萬國天文别野星¶
當昴畢之區土壤分州域介幽并之宅川紆嶺迴鬱鬱¶
崔崔峭壁聳秀丹峰凝輝晴瀑挂百尋之長練顛崖轉¶
萬國之驚雷上有蔽日干霄之古樹下有陵遷谷變之¶
寒灰俗有避秦山多入晉岳被重封川經㡬濬虎嘯風¶
<pb:KR4h0139_WYG_018-28a>¶
冽龍行電迅塞煙色舊李公燈火之臺古石光寒季子¶
合從之印萬里交乎胷中千巖縱其一瞬其東則古之¶
大陸也波洄鏡縈曼衍鏗鍧茭蒲芰荷肅乎風生海鳬¶
來逰鵁鶄互鳴放乎觀津之野帶於平棘之城漁浦流¶
歌廊廟隔江湖之興秋郊舒嘯英豪含感慨之情竇氏¶
青山馮唐故宅納牖道言引巵正色園仍茂草逢下帷¶
之董生饁有髙賓見耕田之冀𡙇人傳擊筑之歌士有¶
談經之業貞觀章疏一代忠良稷下遺書六經羽翼疇¶
<pb:KR4h0139_WYG_018-28b>¶
非治望乎唐虞豈獨事闗乎列國其南則漢之鉅鹿鄗¶
中也臺隍尚存煙屯霧昏想中興之舊業或寄跡乎荒¶
原蕪蔞存豆粥之亭滹水望氷澌之渡北道主人塵埃¶
物色對竈將軍雲龍際遇地存京觀李華興弔古之詞¶
士遇明時文達展登瀛之歩亦有閥閱池臺尚存平泉¶
古樹閭里髙門或三世而居司業或父子而握絲綸文¶
妙一時張鷟號青錢之選才優當代衛公陳丹扆之箴¶
翱有文章名崇史館絳真宰相官處詞林其西則戰國¶
<pb:KR4h0139_WYG_018-29a>¶
之陘山也山愈巑岏水愈潺湲横峰似劔列&KR4309;為䦨平¶
臨三晉遙控全燕車不方軌士可當闗料敵機危痛左¶
車之不遇燒丹火候訝隋女之登仙雪霽西屏氷封壁¶
合雲鎻抱犢墮佩遺鈿誰登望海之亭直下螺峰之境¶
地出危簪天開峻井龍蛇蚴蟉雨自東來麋鹿犇張泉¶
從地湧劉因有志登福地而髙吟敬仲多情撫遺蹤而¶
自省篇成寶劍代國神逰文慕香山司空興冷悵九原¶
之莫作幸吾生之登騁其北則古之中山曲陽也陵阜¶
<pb:KR4h0139_WYG_018-29b>¶
迤邐達於代邊隧通窮漠谷帶長川萬籟號風危城際¶
天士如貔虎人擁戈鋋名寢秦謀共畏亷頗之勇喟興¶
漢髀人思李牧之賢宜安城復再収趙境武靈臺古遙¶
下胡弦地存畫卦之臺巖有棄瓢之叟夢得一世之詩¶
豪李嶠諸儒之領袖安平之崔下曲之魏累代名才靈¶
壽之曹槀城之董一時勲舊朱輪紫綬門地猶雄取印¶
提戈聲華未朽問其士習則樂孝友敦詩書不侵然諾¶
砥礪亷隅氣不可平直欲裂强秦之缶清應有志㡬思¶
<pb:KR4h0139_WYG_018-30a>¶
登孟博之車節奮於窮壯形於老頸可刄而身不可屈¶
頭可斷而碑不可草觀其民風則力織作勤畎畞童稚¶
為婚雞豚娶婦族多辨類等其清濁禮謹送終稱其無¶
有至老猶勤雖貧不困人各守其淳朴俗頗希乎渾沌¶
其尤在可稱者士不妬才人多服義彭亨狡獪雖貴䝉¶
嗤清介端良在㣲亦貴野無健訟之民官乏舞文之吏¶
上不煩於刑誅下易為乎禁制此固先王舊澤雖經變¶
故猶縷縷而未衰然實聖代洪仁漸染百年首股肱之¶
<pb:KR4h0139_WYG_018-30b>¶
近地者也所可憾者人不思逺家無素蓄西成遺秉簫¶
鼓連邨春事轉空劵書絡繹平疇多發冢之夫柱礎有¶
勒文之石民不知兵易為搖動地無守險輕相躙躒盖¶
自列國之擾五胡之亂開元之掠長平之怨女真之入¶
䝉古之僣谷變千回地經萬戰民無固志殆土崩瓦觧¶
遭亂離之孔多俗有俠情豈擊劒衝冠習流風之未變¶
者乎嗟乎燕趙之地先王封建井田之地也燕趙之民¶
先王衣裳冠帶之民也燕趙之俗先王禮義忠厚之俗¶
<pb:KR4h0139_WYG_018-31a>¶
也奈何世治則有世亂則走晉既東奔宋亦南狩或割¶
地以求成或退兵而蹙守使夫河岳增悲金湯冐醜衣¶
冠興歔草木䝉垢資壯士於敵國納宼讐於户牖棄神¶
明之舊域設逋逃之淵藪人不為怪士不知詬亦獨何¶
哉此固有家國者之逺謀然亦士君子之宜憂不然髙¶
門縣薄華冕輕裘致身要樞列位公侯徒因時而補益¶
亦何貴於名流亂曰山有摧兮石有泐疇造化兮無紀¶
極亦何為兮多太息¶
<pb:KR4h0139_WYG_018-31b>¶
　　嵩山三十六峰賦(有序/)　　　　(宋/)樓　异¶
余少聞洛邑之盛在唐宋為東西都而山川形勝之富¶
視他州為傑觀昔韓退之白樂天見於歌詩形容勝槩¶
有詠歎不足之意後歐陽文忠與梅謝諸賢相繼為僚¶
友數逰嵩少間至今以為羙談余幸以不敏得令嵩髙¶
縱觀諸境末有過少室者而巉巖聳拔乃在户牖間朝¶
夕博望厯厯可數因作三十六峰賦以自廣非敢竊比¶
古詩之流云¶
<pb:KR4h0139_WYG_018-32a>¶
伊浮雲之公子兮訪道於林邱棲神於巖谷超然有㳺¶
方之志兮乃東升於岱頂西謁於華麓雖衡陽之南兮¶
與夫恒山之北靡不窮探厯踐兮遊心而騁目獨怡然¶
而忘歸兮内欣然而自足忽御風而行兮排空濛而造¶
中域徐睥睨以四顧兮意恍惚而有失遭嵩髙之丈人¶
而問津兮日㳺四方而真有得何髙之不登兮何危之¶
不渉今乃西望兮岌然而聳峙雄柱天網兮横亘於地¶
軸連絡偃覆兮龍盤而虎伏雖華以九而巫以十二兮¶
<pb:KR4h0139_WYG_018-32b>¶
未觀竒峰之六六丈人放杖而笑兮秋水方至而河伯¶
自溢子烏覩海若之難匹兮獨不聞中天之少室其髙¶
則嶢屼崷崪崟岑鬱岪兮十有六里而疊有十八其深¶
則環紆縈繞盤糾紛錯兮上方十里而周圍一百包嵩¶
陽以作鎮兮截轘轅以為郭眷歌山之所聞兮觀舞水¶
之所樂其上則有嘉禾甘果兮神芝與仙藥石柱若承¶
露之盤兮帝休若楊枝之葉石脂所滴兮飲之可以長¶
上古玉膏在巔兮服之可以揖羽客雲母之井兮寳所¶
<pb:KR4h0139_WYG_018-33a>¶
聚光明之穴兮晝所鑠一丈之鍾乳兮可餐千歳之資¶
糧兮不絶其中可避兵水之災兮自有經書之博其神¶
異則玉女爛織錦之文兮金人迷白露之落雲洞警時¶
聞之鐘兮石井泣哀鳴之鶴王子晉環之以為壘兮阿¶
育王寶之以為塔此皆公子之所未知兮而丈人之所¶
安宅丈人曰名生於實兮義設於適子知其一兮未知¶
其二子識其外兮未知其内是徒知六六之所有兮而¶
烏覩六六之名義東朝嶽祠儼百神兮西望洛邑鬱千¶
<pb:KR4h0139_WYG_018-33b>¶
官兮太隂少陽山之明兮石城石筍天所形兮檀香丹¶
砂寳所鍾兮鉢盂香鑪狀所省兮連天紫霄勢之窮兮¶
靈隠来仙洞府深兮清涼寳勝梵刹標兮瑞應瓊璧祥¶
光紛兮紫盖翠華煙靄凝兮藥堂紫薇花草靈兮白道¶
天徳名字偉兮卓劔白雲形實紀兮金牛明月色像起¶
兮凝碧迎霞天光聚兮玉華寳柱金石瑩兮繫馬白鹿¶
神仙衆兮此則六六之名義兮而未覩六六之景氣丈¶
人曰方春陽之盎盎兮燒痕蕪没而青青紛紅紫之繡¶
<pb:KR4h0139_WYG_018-34a>¶
錯兮引百囀之幽禽雄樓傑觀兮切星辰而上侵玉仙¶
神女兮乗輜軿而下征朱明草木之扶疎兮蔽大明之¶
午升山椒雲氣之冉冉兮若覆甑而鬱蒸忽雨聲於天¶
外兮勢翻盆而倒傾惟紫芝與黄鶴兮舞長空而産英¶
金飈之驚葉兮山空落日若仙人之鍜聲夜月白而風¶
冷冷兮玉笙清徹而彌聽暨𤣥陰林柯之脫盡兮山形¶
瘦而骨稜稜氷雪橫積於千仭兮玉龍飛而白虎亭亭¶
惟四時之出没變態兮顯晦陰晴不可得而盡名豈得¶
<pb:KR4h0139_WYG_018-34b>¶
仰觀俯聽自辰及酉應接之不暇兮以盡朝昏此雖丈¶
人之所不能形容兮而豈公子之所可預聞丈人曰突¶
兀撐空兮千變萬狀山經地志兮不可究量或背若相¶
戾兮或面若相向或竦若相鬬兮或揖若相讓或散若¶
相忘兮或聚若相訪或後者若和兮而前者若倡或卑¶
者若下兮而尊者若上或喜兮若相攜或怒兮若相抗¶
或若秦晉兮相匹或若楚越兮相望或聳瘦兮若峩冠¶
或臃腫兮若挾纊或蹲伏兮若騎虎或崇聚兮若甕盎¶
<pb:KR4h0139_WYG_018-35a>¶
或決驟兮若風馬或浮空兮若船舫或若逰郊原兮累¶
邱墳而包柩槨或若入宗廟兮紛豆登而鬱秬鬯戢戢¶
兮森劒㦸落落兮列屏障勢領略兮斷而還連狀容與¶
兮宛而復壯超然若三十六天兮神仙之洞宅姹然若¶
三十六宫兮妃嬪之逰燕昂霄聳壑冠佩悠兮泉飛霞¶
傾爵斚流兮天闊星熒玉枰成兮松篁瑟瑟鈞天迎兮¶
嬌雲曲月鬢睂新兮煙斜霧霽龍麝焚兮霞舒霓巻舞¶
袖張兮雷霆轟轟宫車還兮言未及而公子頽然如醉¶
<pb:KR4h0139_WYG_018-35b>¶
兮灑然如醒非丈人無以藥之使瘳兮刮之使明僕未¶
能窮兹山之勝踐兮究兹山之曜靈請執杖屨兮以從¶
後塵¶
　　嵩山二十四峰賦(有序/)　　　　(明/)曹　璉¶
按白虎通云嵩山者中央之嶽獨加髙字者以其居四¶
方之中而又髙且峻也故詩曰崧髙維嶽峻極於天此¶
之謂歟山有二十四峰曰靑童黄盖浮邱三鶴遇聖萬¶
歳玉鏡獅子虎頭起雲鳯凰金壺華盖𤣥龜卧龍㑹仙¶
<pb:KR4h0139_WYG_018-36a>¶
子晉玉柱老翁玉人玉女獨秀積翠太白皆逺近齊髙¶
無低昂之態有凝重之勢誠非天下山川比余因駐節¶
騁目乃并志其名於左方以自適奚敢擬諸古賦云其¶
辭曰¶
維登封之堙墟當胚腪之正中聳嵩髙之嶄絶屹千仭¶
而穹窿託扶輿以正基應房宿以曜空結根彌於崑崙¶
直指超乎崆峒靄輪囷之繚繞迎羲馭之瞳矓匪嵯峨¶
之莫測抑迢遙之難窮控齊梁之𣺌𣺌襟河洛之溶溶¶
<pb:KR4h0139_WYG_018-36b>¶
俯首陽之隠隠超太行之重重回盤嶮巇奔突巃嵸峻¶
極形於周雅配天始於唐封彼岱華霍恒之四嶽各分¶
鎮於南北西東此則兹山之勝槩閱古今而獨雄也其¶
為寳藏也則金砂之璀璨璞玉之璘㻞表中原之異産¶
充上國之竒珍其為靈蹤也則石室據其陽天池在其¶
頂敞金刹於少林閟瑶宫於真境其爲品彚也則凡根¶
荄之屬飛走之羣時涵時育以悴以榮超乎閬苑之蓊鬱¶
甲乎靈囿之縱橫是雖愽物之張華無以辨其類洽聞¶
<pb:KR4h0139_WYG_018-37a>¶
之郭璞曷能究其名也若夫豐隆停震飛亷巻霽嵐¶
光浮漢林影篩日班二十四峰之駢羅脫瑤簪於螺髻¶
肖迸筍之巑岏侔列㦸之排立卓乎彩筆書空而作軸¶
儼乎𤣥圭平水而初鍚聳乎蟠虯昂角而崢嶸矯乎驚¶
鵬垂翼而奮擊髙低起伏逺近穠麗鄙羅浮三百里之¶
磅礴陋武夷五千丈之崒嵂彼巫峰之十二匡廬之五¶
老又奚可比而儔擬而匹也余嘗駕天風逰玉柱訪青¶
童攀玉女尋子晉之竒蹤歩老翁之幽址捫虎頭而舒¶
<pb:KR4h0139_WYG_018-37b>¶
嘯憩黄盖而徙倚面玉鏡之光芒盼三鶴之軒翥過遇¶
聖兮浮丘躡𤣥龜兮如砥駭卧龍兮起雲間跨獅子兮¶
會仙侣覽鳯凰兮雝雝灑金壺兮墨泚瞻華盖兮亭亭¶
呼萬嵗兮鼓舞挹玉人兮太白眺積翠獨秀兮延竚巳¶
而夕陽隠映而銜山歸鳥喧囂而投林蒼狗靉靆而四¶
塞螮蝀泯没而曳隂麕鹿相牽而呼友猿狖聚嘯而長¶
吟蟪蛄噪而嗚咽於菟嗥而蕭森斯時也余亦慄然而¶
懼悚然而驚矯回首於盤谷遘一老而便輕冠髙冠之¶
<pb:KR4h0139_WYG_018-38a>¶
岌業佩長佩之崢嶸質銷鑠而綽約神杳眇而粹精厯¶
𤣥𠖇之㣲徑乗閒維而上征視倏忽而愈逺超寥廓於¶
無聲欲從之而不可得乃托長歌而放情歌曰嵩山之¶
谷兮虚明嵩山之泉兮澄清泉澄清兮可濯纓谷虚明¶
兮彷彿蓬瀛追仙翁而邈乎難及兮聊徜徉而尋盟載¶
歌曰嵩之山兮儲英嵩之神兮效靈神效靈兮海宇平¶
山儲英兮俊駢生吾知申甫其復出兮又將為後証¶
　　嵩山賦(有序/)　　　　　　　　(明/)劉　咸¶
<pb:KR4h0139_WYG_018-38b>¶
五嶽惟嵩居天地之中而其峰巒之秀偉亦非他山可¶
及故古今騷人墨客往往見之歌詠余不自揣亦掇拾¶
其餘意而為之賦辭曰¶
繄山阜之停峙均胚腪於𤣥黄諒凝形之有異故奠位¶
而不常維嵩髙之為嶽獨穹窿而直方雖同列於上下¶
實尊處乎中央左襟帶於河洛右控制乎齊梁前屏列¶
乎崆峒後幃障乎太行彼泰華衡恒之四鎮各東西南¶
北於一方兹盖造化者自然之工巧俾其與天地同一¶
<pb:KR4h0139_WYG_018-39a>¶
乆長夫豈若尋常之培塿而屑屑然與羣山較利於毫¶
芒也哉觀其元氣淋漓靈根盤結磅礴縈紆嶔巇嶻&KR1110;¶
質厚重而不遷勢蜿蟺而聫接量含𢎞而有容神昭貺¶
而莫測萬象歘翕兮森羅四時光景兮明滅&KR0177;&KR0177;大士¶
之瑞芝森森將軍之封柏猗猗九節之菖蒲燦燦三花¶
之貝葉彼四萬八千丈之天台固僅能方其太室之三¶
尖而根盤五百里之匡廬曾何足抵其少室之數疊若¶
乃時和景霽天髙氣清風生鶴唳日出雞鳴霞彩凝兮¶
<pb:KR4h0139_WYG_018-39b>¶
錦繡錯嵐光蕩兮圖畫呈於斯時也凌絶頂履崚嶒恍¶
兮惚兮盖不知夫此身之在人世而别有所謂崑崙之¶
與蓬瀛也其或月暈星藏煙霏霧暗陽烏匿影虹霓横¶
漢轟雷霆兮一聲分晴雨兮山半於斯時也挾天風逰¶
汗漫窈兮闃兮亦不知夫此世之在人寰而又有所謂¶
青城之與赤岸也雖然此特其朝暮隂霽之常態而未¶
覩其倏忽變化之形容苟欲究其所以則雖智者莫得¶
而窮彼其兩室諸峰層出疊起不參不差無偏無倚在¶
<pb:KR4h0139_WYG_018-40a>¶
少室者三十有六在太室者二十有四或崒嵂而崔嵬¶
或秀偉而妍媚或迤邐而婆娑或隠約而虧蔽或羅列¶
如兒孫或比肩如兄弟或尊嚴如父師或卑猥如媵婢¶
或蕭散如神人或俊拔如豪士或如蛟走而虯蟠或如¶
牛眠而馬駛或如理木之連枝或如芙蓉之並蒂或如¶
舟楫之浮空或如兵車之趨市或如忠臣之赤心或如¶
豔姬之髙髻矯矯兮如飛而翔飄飄兮如行而止于于¶
兮如醉而醒怡怡兮如悲而喜凡兹山之竒勝所可愛¶
<pb:KR4h0139_WYG_018-40b>¶
者如此然不指而稱焉則亦莫能默而識之矣故夫青¶
童太白子晉浮邱玉人玉女㑹仙虎頭老翁遇聖兮相¶
向黄盖華盖兮疊稠鳯凰鳴陽獅子號秋玉柱壁立玉¶
鏡光浮三鶴積翠兮排闥萬歳獨秀兮凝眸卧龍起雲¶
兮淨如洗金壺𤣥龜兮翠欲流此則太室勝槩之竒而¶
天下之為峰者莫得而侔也若夫東朝嶽祠西望洛邑¶
白雲連天紫霄凝碧鉢盂丹砂之可觀香爐檀香之堪¶
挹羅漢寳勝之可尋七佛靈隠之難覔太陽少陽之巍¶
<pb:KR4h0139_WYG_018-41a>¶
峩石城石筍之屹立紫薇兮藥堂寳柱兮瓊璧來仙卓¶
劒兮孤髙翠華繫馬兮峻極紫盖迎霞兮如丹玉華白¶
道兮如璧明月清凉瑞應天徳白虎留形金牛見迹此¶
則少室勝槩之竒而天下之為峰者又孰能與之敵邪¶
又如琳宫梵宇佛洞仙巖蝌蝌出而書見菡萏發而霜¶
寒龍潭隠靈物兮潛處天池通聖水兮潺湲厯代尊禪¶
則有封祀之壇往來經行則有轘轅之闗凡若斯之歴¶
厯皆可考而班班者也至若名傳於今事出於古測景¶
<pb:KR4h0139_WYG_018-41b>¶
定於周公化石由於啓母御筆書於則天金蠶築於漢¶
武隠有棄瓢之許由亷有洗耳之巢父道有奕碁之八¶
仙佛有面壁之一祖出而重於世也又有索價之山人¶
居而莫知其向也又有𢷬帛之仙女其他竒蹤粲然可¶
數既不暇於細推亦無能為之悉舉也嗟夫拳石無情¶
與時屯亨况非逢千載之景運抑安能得夫一時之謐¶
寧惟聖皇之在上屢賜寵而鍚榮崇嘉號兮以禮尊祀¶
典兮以誠故嵩之徳以之而益著嵩之神由之而益靈¶
<pb:KR4h0139_WYG_018-42a>¶
自兹以往吾知太嶽之儲精必降申甫而駢生於以屏¶
乎藩翰於以充乎帝庭俾海宇之臣子咸永樂於昇平¶
而吾又當秉霜臺之白筆以專紀夫三呼之頌聲也¶
　　嵩陽賦　　　　　　　　　　(明/)盧　枏¶
楚王北遊登崇嵩之觀嵩陽大夫侍王乃渉䝉茸履嵬¶
巋長御逺睞汜濫無際顧謂大夫曰壯哉山矣寡人於¶
兹殆將脫屣邪嵩陽大夫曰大王之言誤若臣者始足¶
與憩焉爾王曰夫山畜洩雲氣萬物所祖無貴賤逺邇¶
<pb:KR4h0139_WYG_018-42b>¶
皆好焉子大夫私之已有是何厚於自待薄於寡人邪¶
嵩陽大夫曰臣聞之傳記鷦鵬摶雲鵯鶋悅羣物各有¶
適故其所託者殊焉王曰夫寡人舍此將復有說乎嵩¶
陽大夫曰唯唯夫嵩維巨嶽極於圓祇之中横帶汝潁¶
崪陗於氛霄之上縁蒨靄之薄盛乎翠虹之嶂爾其三¶
十六峰二室嶕嶢靈巖浮歊嶐豐㞾&KR3057;叢轢互分嶇陭¶
傍迕籧篨偃蹠行者中于乆之却息汗脅增懼若夫䆵¶
阬谹谾虧澗無底䆷&KR2191;窅窴長風颵飉扎軋吚譻流離¶
<pb:KR4h0139_WYG_018-43a>¶
轉散髣髴松聲天雨新霽萬壑灌瀬漰濤湢汄硸頽雲¶
噦&KR1503;&KR0034;疊響&KR0008;歔鬼怪於是鵻鳩掩羽豺虎驚蹙慌忽¶
謾台悚息川谷此誠山精魑魅之所穴處竊恐大王不¶
遑託跡於此也王曰敬聞命夫大夫惡得獨憩乎哉嵩¶
陽大夫曰臣少逰上都親侍諌垣陪列公孤尊三王貶¶
五霸揖讓於魏闕之下爾迺南箕揚舌青蠅㸃白即墨¶
膺讒寺人灑血解圭組脫鳴璫辭金墉凌風翔飄然霞¶
逝迺昇乎嵩髙之陽故其怡神育靈則攀緣嶔崟傍眺¶
<pb:KR4h0139_WYG_018-43b>¶
瑤城陟乎泰清盡足力而後返於青炎之圃徘徊於松¶
桂之林激嘯於汧水之滸將折若華之英蕤江蘺襞幽¶
蘭帶楚蘅猿猱媟於左麋鹿擾於右逍遙容與精神益¶
壽然後檢捜巖穴探飲玉漿璧壇鳯笙銅銚石牀希瑞¶
呈露娯樂無方若迺王喬控鶴於林間宻公失路於霧¶
外少君捧節乎雲中劉根抗絶於人世莫不偃仰羣笑¶
憑虚軒輊臣雖庸駑與通紹介故夫龍門三臺緱氏之¶
嶺皆臣往來遨逰者也夫大王擁千乗之噐妃嬪珍玩¶
<pb:KR4h0139_WYG_018-44a>¶
　之御不輟於前焉能避世長往哉王避席曰寡人不能¶
　也子誠為嵩陽大夫¶
　¶
　¶
　¶
　¶
　¶
　¶
<pb:KR4h0139_WYG_018-44b>¶
　¶
　¶
　¶
　¶
　¶
　¶
　¶
御定歴代賦彚巻十五¶
