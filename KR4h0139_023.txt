# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:23.468585
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 卷二十
<pb:KR4h0139_WYG_023-1a>¶
　欽定四庫全書¶
御定歴代賦彚巻二十¶
　　地理¶
　　　羅浮山賦(有序/)　　　　　　(宋/)謝靈運¶
　客夜夢見延陵茅山在京之東南明旦得洞經所載羅¶
　浮山事云茅山是洞庭口南通羅浮正與夢中意相㑹¶
　遂感而作羅浮山賦曰¶
　若迺茅公之說神化是悉數非億度道單悒憰洞四有¶
<pb:KR4h0139_WYG_023-1b>¶
　九此惟其七潛夜引輝幽境朗日故曰朱明之陽宫耀¶
　真之隂室洞穴之寳衢海靈之雲術伊離情之易結諒¶
　沉念之羅浮發潛夢於永夜若溯波而椉桴越扶嶼之¶
　細漲上增龍之合流鼓蘭枻以水宿杖桂䇿以山遊¶
　　　羅浮賦　　　　　　　　　　(宋/)李南仲¶
　羅浮二山東西相聮通句曲之洞號朱明之天連延大¶
　江之外崛起滄溟之壖乃百粤羣山之祖與南嶽而齊¶
　肩鐵橋鎖乎絶頂石樓峙乎半嶺登覽遐極眇睇芊緜¶
<pb:KR4h0139_WYG_023-2a>¶
爾其周迴五百七十二里森列四百三十三峰迴谿峻¶
谷嶻嵲崆㟅藻石璀璨瀑水玲瓏山出玳瑁竹茂蘢蔥¶
羣雀五色靈藥千叢寂寞兮丹砂遺電岌嶪兮瑶臺隠¶
空懸厓斗折徑路難通祥雲瑞霧晝夕朦朧時有岸幘¶
羽服野人山翁忽去倏來不知其蹤謂長生而乆視亦¶
往往寓乎其中時有萬舶乗風不知西東瞻我峻極煙¶
光蒙茸洞谷昏黒開乾闢坤怒風叫號轟騰四門徐而¶
内隠隠若萬兵之屯呼吸號召鬼神湊奔徐而萬籟息¶
<pb:KR4h0139_WYG_023-2b>¶
朝霞暾日月晃耀氣象始温又或五夜蕭森樂池奏音¶
彷彿仙籟彈絲擊金疑有雲和之瑟空桑之琴青谷閟¶
䆳列仙下臨聚㑹靈族朋來盍簪列席環坐開廓沖襟¶
疎楹廣庭寳除翠林海桃霞漿左右酬斟樂真言之恬¶
澹憫世網之浮沉倏然往來不繼以淫瞬息萬里菆飇¶
馭之駸駸變化倏忽孰能究尋其上則有惟金三品楩¶
枏杞梓翡翠羽毛虎豹犀兕竹箭丹砂絺纊絲枲珍角¶
穄桶元龜象齒石蜜山焦黄精白芷蛾睂龍骨桂香桐¶
<pb:KR4h0139_WYG_023-3a>¶
子先供賞以充庭何九州之敢擬真足以燦上國之文¶
章增皇家之盛美矧夫當祝融之宅位贊真主以乘離¶
雲行雨施産英孕竒其在國家有大禱祈驛使奔走帝¶
誠肅祇投金龍與玉版指道路以交馳將事之夕明靈¶
鑒斯乃至翔鸞舞鶴繞殿紫芝仙壇祭訖宣室受釐萬¶
有景福允王保之帝子王孫慶流本支獻南山之夀歌¶
天保之詩與夫他山奠璧徒當乎四達之逵堊飾别館¶
止可事乎遊嬉於功業兮何補於造化兮河禆豈比增¶
<pb:KR4h0139_WYG_023-3b>¶
髙福地薦美天基鞏固四極鎮安外夷巍巍隆隆無騫¶
無虧宸毫秘軸文彩葳蕤瑞牒顯著又奚論乎真區之¶
逺而¶
　　遊羅浮山賦(有序/)　　　　　　(明/)湯顯祖¶
夫星圖粵地引潮汐於𤣥紐日次周天晷晝夜於陽陸¶
然則南嶺之南北户之北固巳輿象之所偏龎燭龍之¶
所長寤矣而廬嶽天子之障衡山祝融之標樞軸雖連¶
於西極經絡未窮於南紀髙融奥博是在羅浮羅山上¶
<pb:KR4h0139_WYG_023-4a>¶
直百粵之精旁羅赤溟之氣軒轅以降隆為粤嶽矣而¶
浮山者是惟蓬萊神山浮自㑹稽靈海斷鼇不足比其¶
波蕩操蛇不足異其轉徙葢流睒絶嶠佇眙分嶴飛峰¶
息壤神理自然所悵鬱者名迹蕪藹采真莫續湧塔暗¶
朝花之影沉湖銷夜樂之音每與友人祁衍曽曽人蒨¶
歎恨其竒大有終焉之意而束官陵祀升踐靡由辛卯¶
冬十月始以出尉徐聞速令尹崔子玉於南海遲文學¶
翟從先於東莞枻川墟履原隰宿朱明曜真之館侯晴¶
<pb:KR4h0139_WYG_023-4b>¶
霏焉葢晦夕也詰朝朔微雨襲梅墟經石門聴泉於葉¶
大夫春及之廊阿明日觀大簾泉避雨朔朏弔湛公於¶
黄龍講堂道甚窄硌夜火青霞洞中有湛公樓七楹仙¶
鼠居之此盡下界三矣明日起青霞至巔際觀日出為¶
中上六界美人峰殊好袖如道人時時出雲其下千仞¶
葉大夫石館處也日始華露欲晞見城郭者四五前立¶
石雙如蛾翅豎又立石翥為燕子門一名彈子門為美¶
人障其前蟾蜍峰也同人不前獨往彌勝從數羽衣人¶
<pb:KR4h0139_WYG_023-5a>¶
芟藴而上鳥道三十餘里迴翔眩視草樹飛走光氣有¶
異非所經識意謂靈境阻鬱剨然一岡平曼修婉名以¶
子午正其昏朝登頓再舍圭隂未禺遂躡飛雲凌日觀¶
惟見香爐一具白水一巵祀羅浮君焉望天池以陽星¶
沙而隂東連扶津之藹西盡崦嵫之色靡不區封有畛¶
昭藐無倪者矣可謂恢魁乎大觀淵緜其神致也哉枕¶
石起臥欣言賦之儗於謝靈運想似浮寫差為飛愜云¶
爾¶
<pb:KR4h0139_WYG_023-5b>¶
極廬衡之經首暐赤嶽於賁禺略招揺之桂樹望雲氣¶
於蒼梧問津塗於莞城釋汎舟於源墟豔林霏之窈窕¶
漠巖户之紆徐晨光飛而首路夕影流而載驅倒煙容¶
於襟帶睇朱明於隙餘磴環赬於莽蒼林織密以扶疎¶
䇿孤征而晻影鳥羣歸而沸呼傍靈池以涉趾歴迴梁¶
而聳軀鐘鼓鳴於林間香氣騰於路隅是為帝軒轅之¶
所履神赤熛之所廬坐參正而披衣閱栁中而定居何¶
遷人之鞅掌得借一於沖虚靈想接而心歡營宅清而¶
<pb:KR4h0139_WYG_023-6a>¶
寐除慨衣冠其委土想丹竈之流珠問洗藥於真人發¶
靈簫於聖姑守瑶光之玉虎戴碧斗之銅魚恨天華之¶
宫不存怨明月之壇乆蕪斷冥心其莫引翳神光其忽¶
諸徒使來粤都者走明珠於合浦浮毳衣於賈胡彼皋¶
壤與山林非天性其焉知將縱觀其窟宅恣風雲之襲¶
余度石關之穹窿接新搆之離婁泉淙淙而夜鳴雲英¶
英而晝敷清不可兮乆留澹容與以踟躇山帶氲而翠¶
積水簾波而素紆營磐砥兮偃仰蹙葩華兮噴嘘避雨¶
<pb:KR4h0139_WYG_023-6b>¶
蝴蝶之洞睨梁天漢之墟拂金沙兮夜語蹍青霞兮旦¶
發逗威夷而宛轉望敦龎而坱軋澹孤青於氣表漏陽¶
華於空閱砉崖隒於川渠錯璁瓏於樓闕雖道絶於登¶
降亦臨觀其曲折緬層城其在兹遞仙風而岌櫱俯龍¶
門而直上有流光之彯撇澂上界之精華照下方之明¶
滅何峰容之偉竒漾真人之秀烈偶儷石之前臨露參¶
差而障列如倚翅以斯沖似懸帆之次揭映神姬之出¶
雲美朝暾而暮晣轉靈蝸而下視象寒津之潄齧始神¶
<pb:KR4h0139_WYG_023-7a>¶
山其浮來自㑹稽而涌垤覽至今其草木有東方之種¶
别泯合際於羅丘度鐵橋而綴缺豈華靈之逺擘非秦¶
皇之近設抵半舍而泉分宿煙炊而飯潔頓金䇿之拳¶
竒步羽人之勃窣上登&KR1415;其若梯進孱顔其若闑峭壁¶
虚而溜浮積泐敧而苔滑寄掌股於旁陘託跟趾乎冒¶
橛蓋起瑶池而躡飛雲周三十里之靈樾象耕之所絶¶
蹊雉樵之所迷術肆竒樹之蔥蘢并異卉兮冥密紺蒼¶
凝而互隂碧鮮流而競發固風霞之所藹薱亦丹膏之¶
<pb:KR4h0139_WYG_023-7b>¶
所淫鬱有一花而四照有五色而一節或建日而無影¶
或嵌空而有雪青珠冷風其欲亂珊瑚叢生而逾活神¶
䴥倚其雍容仙鼯彯而撇拂木客離簁而似語山魈隠¶
映而倏忽别有朝菌若雲夜芝如月翠羽攢菁金粉浮¶
馛曩得一而為豔此成林而不掇固靈境其常然歎人¶
生之覯絶謂林封而徑窮忽岡巒之秀闊儗撐距而不¶
前乃案衍而條達曉發足於青霞午凌岡而載茇侯雞¶
鳴於上霄降兹巒而子末正子午之嘉名定昏曉之相¶
<pb:KR4h0139_WYG_023-8a>¶
割念人間之急晷劣旋車而已瞥矧山行之阻迂慮峰¶
攢而影咽竟凌霄而未禺何鄧林之蚤渴豈日氣之偏¶
延非海音之所遏遂徑庭其造天極空䆡而戴日屬湘¶
嶷於罍碓辨交簾之隴埒眇蒨木於河林認扶桑於渤¶
碣掞瓊州而地矯引長星而天豁布肸蠁之茫茫衆每¶
生而忽忽偶旦宅以推排糅山川與名物昔冥丘而去¶
燕今南池而徙越為情多其苦悲亦心淺而易恱塵影¶
含而智虧年路深而意没夜樂何時而遇仙花首何因¶
<pb:KR4h0139_WYG_023-8b>¶
而禮佛忖凡情於聖真若闚觀於窮髮將無始之趣未¶
融令有終之相難閱朱鳯沬而潭氛碧雞殷而石裂覽¶
異鳥其參差意靈禽之彷彿宫觀歸而如在丘壑虚而¶
豈屈吾將洗浮氲於自然悟空明於一切朱陵之洞可¶
遊曜真之氣長結灼光景兮夐不知乎天之所窮靚凌¶
兢兮吾以觀乎日之所出¶
　　遊羅浮賦　　　　　　　　　(明/)王漸逵¶
丁亥嵗十月王子自青蘿而東迄於扶胥遡増江之環¶
<pb:KR4h0139_WYG_023-9a>¶
流望羅浮之故墟感神明之奧宅探仙靈之㑹區旣逶¶
迤以迅陟亦覽䇿而紆徐歴崆峒之崇阿依青杳之修¶
途指雲竇以小憩眄虯柯而散舒其旣至也𤣥霧冲郁¶
青霞繽紛松七星以先逕鳥五色而迎人訪潛蹤於朱¶
明寄逸興於綵雲佇芳䕃之陸離披寒光之氤氲爾廼¶
轉迴磴俯遥壑即杳冥度廣漠凌天漢之危津瞰蓬萊¶
之虚閣架飛虻於鐵橋浣清湍於白角於是臺憑瑶石¶
洞轉金沙逐青羊於盤磵夢翠禽於雪花盼軒轅之曠¶
<pb:KR4h0139_WYG_023-9b>¶
宫覓稚川之丹砂諦文符之散葉聆空音之汎霞旣窈¶
窕以容與亦盤桓而眷嘉乃涉飛雲再躋見日晴藍倚¶
空羣岫若失倏隂陽之盪割渺昏曉之紛汨啟達觀於¶
靈境探𤣥根於瑶室憫濁世之乖癡羡冥鴻之暢逸抱¶
靈文以自箴緬馳情而恍惚儻羽伴之可尋託逍遥於¶
眇質¶
　　五丁力士開蜀門賦(以蠻國開廓遂/通人俗為韻)¶
　　　　　　　　　　　　　　　(唐/)陳山甫¶
<pb:KR4h0139_WYG_023-10a>¶
伊山為蜀是曰蠻俗惟天俾秦厥生神人拔長蛇而贔¶
屓闢廣岫之嶙峋在昔褒斜未通荒僰異域彼為彞國¶
物産難究封疆罕測秦將欲廣其南冠其北張儀於是¶
度其勢量其力假牛之計斯設饋女之功是克蜀王乃¶
命力士闢髙山貪功饕餮忘情險難捫峰巒於日側抉¶
虺蜮於雲間將以砥嶄崒等躋攀振衣而力抗千嶂攘¶
臂而威陵八蠻俄而白日蕩揺𤣥天忽霍鬼哭神怨風¶
號霧廓怒髮森植雄心震躍灑珠汗以雹散瞪星眸而¶
<pb:KR4h0139_WYG_023-10b>¶
電落將欲斷煙靄排巖㟧訝巨靈之所拓蹂重林迴絶¶
壑疑夏后之所鑿吁可畏哉砰轟若雷虎視五嶽鯨吞¶
九垓徒見其豁若谷嵽若堆横隠嶙直崔嵬大應心踣¶
髙隨水摧江標峻棧之形呀然地裂闕鬬髙峰之色騞¶
若天開已而後患方啟前心莫遂喧闐兮乍進秦卒邐¶
迤而全收蜀地道路無阻關梁有備聞五丁死而蠻黨¶
移一徑通而秦人至雖共工之勇將觸也非雄雖項籍¶
之力將拔也寧同曾未若擘秀嶺駭蒼穹今古攸賴華¶
<pb:KR4h0139_WYG_023-11a>¶
夷是通羽毛讋死以填谷草樹驚摧而墮空遂使鞭石¶
之帝移山之公壯志難奪莫不慕其英風¶
　　巫山賦　　　　　　　　　　(宋/)蘇　轍¶
過瞿唐之長江兮蔚巫山之嵳峩雲孤興其勃勃兮北¶
風慨其揚波山嶔崟而直上兮越至神女之所家峰連¶
屬以十二兮其九可見而三不知蹊遂蕪滅而不可陟¶
兮𤣥猿黄鵠四顧而鳴悲覽松柏之青青兮紛其若江¶
上之菰蒲維其大之不可知兮有撓雲之修柯蔓草䝉¶
<pb:KR4h0139_WYG_023-11b>¶
茸以下翳兮飛泉激清而無沙亭亭孤峰其下叢木交¶
錯而不明兮若有美人慘然而長嗟斂手危立以右顧¶
兮舒目逺望怳然而有所懷儼峩峩其有禮兮盛服寂¶
寞而無譁臨萬仞之絶嶮兮獨立千載而不下顛追懐¶
楚襄之放意肆志兮泝江千里而逺來離國去俗兮徘¶
徊而不能歸悲神女之不可以朝求而夕見兮想遊步¶
之逶遲築陽臺於江干兮相氛氣之參差惟神女之不¶
可以求得兮此其所以為神湛洋洋其無心兮豈其猶¶
<pb:KR4h0139_WYG_023-12a>¶
有懷乎世之人朝雲蔚其晨興兮暮雨紛以下注變化¶
倏忽不可測兮俄為鳥而騰去忽然而為人兮佩玉鏘¶
以琅琅愛江流之清波兮安燕處乎髙唐彼蛟龍之多¶
智兮尚不可執以罝罦髙丘深其蒼蒼兮怳誰識其有¶
無¶
　　灩澦堆賦(有序/)　　　　　　　(宋/)蘇　軾¶
世以瞿唐峽口灩澦堆為天下之至險凡覆舟者皆歸¶
咎於此石以余觀之葢有功於斯人者夫蜀江㑹百水¶
<pb:KR4h0139_WYG_023-12b>¶
而至於䕫瀰漫浩汗横放於大野而峽之小大曾不及¶
其十一茍先無以齟齬於其間則江之逺來奔騰迅快¶
盡銳於瞿唐之口則其嶮悍可畏當不啻於今耳因為¶
之賦以待好事者試觀而思之¶
天下之至信者唯水而已江河之大與海之深而可以¶
意揣唯其不自為形而因物以賦形是故千變萬化而¶
有必然之理掀騰悖怒萬夫不敢前兮宛然聴命惟聖¶
人之所使余泊舟乎瞿唐之口而觀乎灩澦之崔嵬然¶
<pb:KR4h0139_WYG_023-13a>¶
後知其所以開峽而不去者固有以也蜀江逺來兮浩¶
漫漫之平沙行千里而未嘗齟齬兮其意驕逞而不可¶
摧忽峽口之逼窄兮納萬頃於一杯方其未知有峽也¶
而戰乎灩澦之下喧豗震掉盡力以與石鬭勃乎若萬¶
騎之西來忽孤城之當道鉤援臨衝畢至於其下兮城¶
堅而不可取矢盡劒折兮迤邐循城而東去於是滔滔¶
汨汨相與入峽安行而不敢怒嗟夫物固有以安而生¶
變兮亦有以用危而求安得吾說而推之兮亦足以知¶
<pb:KR4h0139_WYG_023-13b>¶
物理之固然¶
　　灩澦堆賦　　　　　　　　　(宋/)薛　紱¶
蜀江匯而赴峽勢迫抑而騰掀當江之衝有堆屹然爰¶
停我橈徘徊覽觀有㑹余心乃知大禹所以浚川而不¶
去此者匪特以殺水之怒而四瀆之長江有灩澦河存¶
砥柱則聖人之意亦將有所寓焉夫形而上者謂之道¶
形而下者謂之器器者物之物道者物之先先乎物者¶
在人則存乎心者也所以宰制乎萬物豈一物所得而¶
<pb:KR4h0139_WYG_023-14a>¶
肩彼堆斯江彼柱斯河在物之石而器之下也然洪水¶
滔天不為之移狂濤巻空不為之動潦盡漲涸岌乎峭¶
堅亘宇宙而長存閱陵谷之變遷而人之所以先乎物¶
者乃誘於知乃逐於物利之趨如水斯下欲之熾如火¶
斯然曾莫得以止遏者反兹石之不若又安可不推其¶
原縱而忘反兹固弗道制之無方愈蕩而偏禁而絶之¶
者昧乎倫類空而妙之者荒無逕躔嗚呼無廬而居無¶
畔而田卒窮露而奚歸寧耕穫而有年曷不觀於兹堆¶
<pb:KR4h0139_WYG_023-14b>¶
乎彼惟居其所者屹而固也然後可以障狂潰之流川¶
茍失其所而昩其居吾知此心之不傳其居伊何則曰¶
自天理雖微而難明實天命之固然自視聴言動之間¶
以及於君臣父子之懿物必有則理不可遷切而思之¶
講而明之習而察之謝無根之潢潦挹有本之源泉眇¶
乎其微深乎其淵物有萬變事有萬理察乎其微者卓¶
然而不可易然後可以蔽乎天地而關乎聖賢必真知¶
也而後其行也果必力行也而後其知也全敬恭朝夕¶
<pb:KR4h0139_WYG_023-15a>¶
奉而折旋兹孔孟之所以不倦不愠不怍者豈蹈白刃¶
之勇者所可得而言嗚呼人心之危匪石而人欲之勝¶
甚於水吾觀兹堆而有感於天則之嚴是以憂講學之¶
怠而述之於篇¶
　　後灩澦賦(有序/)　　　　　　　(明/)陸　深¶
昔蘇公子瞻賦灩澦葢曰江㑹百川勢易驕逞不先之¶
以齟齬盡其快銳為害斯大嗟乎是誠有之夫當國家¶
豐亨豫大之時必有風靡波蕩之俗使無正人法家出¶
<pb:KR4h0139_WYG_023-15b>¶
氣力以扞之則末流有不可救者矣此公作賦之㫖也¶
嘉靖丁酉二月初余將出峽舟過瞿塘春水未生孤根¶
欲露盤旋其下有感於心作後灩澦賦¶
道叢鳬之故國沿岷汶之長源睇灩澦之兀嵂繹先哲¶
之名言測安危之倚伏乃始疑而今信然昔伯禹之導¶
江兮命陽侯為驅先挾六龍與二虯兮劈雷斧之神銛¶
劙地脈而中分兮挺孤髙之一拳障犇轟之東騖兮回¶
萬折於瀾翻時盈縮以浮沉兮擁百川而獨尊或如象¶
<pb:KR4h0139_WYG_023-16a>¶
兮如馬舟人睨而不敢上下相逝者之汨汨兮固晝夜¶
之不舍惟上帝之黙佑兮恒斡運於區中示機緘於錯¶
糾兮物有窮而必通猗宣父之感麟兮旣伐樹又絶糧¶
羌鄒孟之仁義兮竟見沮於臧倉胡賢聖之迍邅兮夫¶
豈兹堆之未汰派逺而彌昌兮象下流兮永賴抱遺經¶
而先覺兮返亂治於否泰顧大化之茫茫兮俟萬世於¶
須㬰俯中流之一柱兮盍前鑒而蚤圖慨孔明之馳驅¶
兮磊磈乎八陣猶未磨問草堂於瀼水兮弔江上之東¶
<pb:KR4h0139_WYG_023-16b>¶
坡余粲粲其白髮兮懼末路之蹉跎¶
　　大别山賦　　　　　　　　　(元/)聶　炳¶
厥初馮翼孰𤣥孰黄清濁旣凝髙下以彰融然而江河¶
流液峙焉而山岳儲祥惟大别之名山獨巋然於南荒¶
亦其氣通淮漢勢壓荆揚總江漢之統㑹分衡岳之輝¶
光深根浸淫乎后土雲彩洞屬乎圓蒼髙標迥出於九¶
疑倒影傍接於三湘昔聖賢之經歴雖千載而不忘爾¶
乃層巒崷崒疊頴巑岏石痕欲駮土花若殷藍膏緑液¶
<pb:KR4h0139_WYG_023-17a>¶
紅嫣碧珊樓臺翬飛於翠崦石梁龍矯於蒼灣浮屠聳¶
其立立仙臺峙其閑閑睇靈柏之茸茸雜蒼苔兮斑斑¶
幽芳野草秋菊春蘭至若地利之富物産之珍以守則¶
固以財則殷殊形詭相不可殫論靈蹤神迹曷可並陳¶
吾嘗凌絶頂賦逺遊呼鸚鵡以逍遥招黄鶴而夷猶酹¶
賈守於秋興之亭邀太白於郎官之舟洞庭之水未波¶
蒼梧之雲不流烏林煙滅曹瞞之魂巳冷赤壁風髙蘇¶
仙之句常留登髙作賦把酒澆愁嗟乎娛樂則有之矣¶
<pb:KR4h0139_WYG_023-17b>¶
感慨亦有之矣其有徳神禹之徳而憂神禹之憂者乎¶
當其九州為壑四海一堙而神禹出焉巨刃天揚萬夫¶
霆震截垠㟧之巉巖擘蒼翠之嶙峋其導水之功果孰¶
為之邪然吾徒今日得囿於禮樂之教者其非前日手¶
胼足胝之力狃於衽席之安者其非前日克勤克儉之¶
功乎噫吁嘻異哉時異事殊風流雲往撫乾坤其瞬息¶
觀古今於俛仰葢有迹神禹之迹於千百載之下矣豈¶
無心神禹之心於千百載之上也哉¶
<pb:KR4h0139_WYG_023-18a>¶
　　大别山賦　　　　　　　　　(元/)周　鏜¶
繄大别之為山鎮南紀之要衝壯荆鄂之形勝俯江漢¶
之朝宗勢岌嶪而若馳羌偃蹇而横空根幾里其盤盤¶
屹數仞之崇崇崔嵬獨立兮安得赤壁浯溪之雄崒嵂¶
孤撐兮烏有祝融天柱之峰雖嵩華之莫追亦培塿之¶
難同領地靈而歘翕控濁浪之奔衝青連幕阜之遥翠¶
挹鶴樓之重鬱秋興兮滿亭澹斜月兮西風念明徳兮¶
旣逺遊余目兮水漑攀古柏之虯枝歎神禹兮安在偉¶
<pb:KR4h0139_WYG_023-18b>¶
疏鑿之宏功歴萬世之永賴宜此山之突兀為荆州之¶
勝槩爾乃嵯峨江滸控扼漢流儼翠屏之低列映二川¶
而相繆渺方城兮何許瞻彼漢兮悠悠余於是有所感¶
矣昔蠻荆之陸梁恃威武而䖍劉兼山溪之險阻託制¶
勝之良籌迨夫柏舉張兵闔閭奮矛自小别而大别莽¶
暴骨而為仇覽吳楚之遺迹曾不滿夫一歎憶神禹於¶
當年益詠思乎江漢我皇元之奮興收輿地而為一肆¶
疆理之南國赫天兵之俯集險不足固惟徳無失故山¶
<pb:KR4h0139_WYG_023-19a>¶
苞而川流盡圖入於版籍此所以聖化之滂沛大洽於¶
江漢之域也乃歌曰在昔懐襄兮神禹所平名山旣奠¶
兮厥功以成巍然大别兮漢由是出浩浩其朝宗兮至¶
於今日山猶此山兮民猶此情皇風所蕩兮孰不來庭¶
聖元疆理兮同符神禹壯哉大别兮鎮於南紀¶
　　大别山賦　　　　　　　　(元/)江存禮¶
夫何岷嶓倚天萬八千里吐金景而南蟠道紆鬱其東¶
騖兮實荆楚之雄藩維江漢之源委兮乃經緯乎其間¶
<pb:KR4h0139_WYG_023-19b>¶
朝發軔乎衡皋兮夕弭節兮漢渚風飄飄其乘輈兮雲¶
澄澄兮凝宇寓吾目以遐覽兮曰其中之有山匯江漢¶
於一瀦兮攀吳蜀之雄關祥麟威鳯儼前後兮幽篁嘉¶
植森列乎其間委萬屋以波偃兮結雲構於層巒覩冥¶
冥之髙雄朗天宇兮清閒余乃悚然而思曰此非所謂¶
大别之山者乎於是凌犖确登巑岏拊危磴之秋骨倚¶
修柏之蒼顔渺孤峰之白雲挹灝氣之髙寒聳余神以¶
跂立兮發孤嘯於雲端葢庶幾寓千載於一瞬而究禹¶
<pb:KR4h0139_WYG_023-20a>¶
徳於不刊也觀夫長風驅濤雷電恍惚銀闕嵳峩神怪¶
隳突其勢若隂山萬騎以盪乎兹山之胷者非長江之¶
發於岷蜀者乎輕飇徐來淺碧微動平皋旁迤翠壁後¶
擁其狀若白虹宛延以繞乎兹山之背者非漢水之出¶
於嶓冢者乎方其衆水争雄羣山横縱淺滀而深卑增¶
而穹奮怒於葭萌之口震盪乎灩澦之衝訇震天之怒¶
霆溢晴皋之巨潨嗟民物之何辜若疢疾之在躬想聖¶
人之經營靡覆載之可容迨夫天廓其䝉地夷其隆險¶
<pb:KR4h0139_WYG_023-20b>¶
阻旣平波濤乃東經鄂渚之夷曠始邂逅於竒逢翳神¶
樏之暫駐欣四海之㑹同當二水之交汭適兹山之居¶
中嶷兮若秦關一士而敵萬夫之銳屹兮若孤城百雉¶
而當矢石之鋒緜萬禩以貞固與乾坤而始終嗟夫微¶
禹之徳曷足以表兹山之勝微山之髙曷足以紀神禹¶
之功彼秦皇刻石而啟鄒嶧之誕漢武頌徳而侈太山¶
之封較輕重於錙銖若蝘蜓之與神龍於是晴雲斂空¶
老樹如㦸山寒兮欲秋月澹兮將夕感聖徳而詠歸睨¶
<pb:KR4h0139_WYG_023-21a>¶
層旻之逺碧¶
　　廟山賦　　　　　　　　　　(宋/)孔武仲¶
太儀坱圠兮孰闢其初東為滄海兮南為江湖謂其有¶
意於物邪胡為土斷壤絶不容駕馬與牽車謂其漠然¶
無意邪胡為積水之中截然起為丘墟惟洞庭之汗漫¶
兮號巨浸於一隅指天為幕兮視地為無上飛鳥而下¶
行舟兮濟未半而力無餘使無所栖息兮其將困阨乎¶
蛟魚乃有廟山兮屹然以中峙洲渚四環兮瀦以流水¶
<pb:KR4h0139_WYG_023-21b>¶
力憊者得休兮見險者得止若備邊郡縣前臨不測之¶
敵兮猶幸有城郭之可恃夜安以眠兮晝徐以起雖扶¶
揺拔山兮如蝱雀之過耳上青蒼兮薄浮雲中安帖兮¶
旁無鄰收縮以為秋兮浩渺以為春觀於此兮可以知¶
隂陽之屈伸山有民兮居甚樂緝茅以為室編篁以為¶
樂以獵為刈兮以漁為穫夕與雞栖兮旦與鳬作生長¶
於是老死於是而已矣孰謂官府與城郭漢澆唐漓兮¶
吾獨全太古之淳朴視日出為朝兮視月升為夜膚冰¶
<pb:KR4h0139_WYG_023-22a>¶
而後知臘兮顙泚而後知夏無功可録兮無罪可赦與¶
黿鼉並游兮與蜉蝣俱化我欲留此兮捐詩書視居居¶
兮行于于不飲酒而樂兮不撞鐘而娛波濤以為琴瑟¶
兮風飇以為笙竽賓虞舜兮友軒轅傲賈生兮卑屈原¶
訪鴟夷兮追魯連¶
　　𤣥武山賦(有序山一作/遊廟  賦)　　　　(唐/)王　勃¶
𤣥武山西有廟山東有道君廟葢仙人之别府也長蘿¶
巨樹稍翳雲日王子御風而遊冷然而善益懐霄漢之¶
<pb:KR4h0139_WYG_023-22b>¶
舉而忘城闕之戀矣思攀洪崖於煙道邀羨門於天路¶
仙師不存壯志徒爾俄而泉石移景秋隂方積松柏羣¶
吟悲聲四起背鄉關者無復向時之策焉嗚呼有其志¶
無其時則知林泉有窮途之嗟煙霞多後時之歎不其¶
悲乎遂作賦曰¶
陟彼山阿積石峩峩亭皋千里傷如之何啟松崖之密¶
䕃攀桂岊之崇柯隔浮埃於地絡披浩氣於天羅爾其¶
緑巖分徑蒼岑對室菌軒丹糾芝塲翠密俯泉石之清¶
<pb:KR4h0139_WYG_023-23a>¶
冷臨風飇之瑟䬃仰紺臺而攜手望清都而容膝於是¶
躡霞光於玉砌步雲岊於金壇懷妙童與玉女想青螭¶
及碧鸞情恍恍而將逸心迥迥而未安見碧芳之晩晦¶
知紫洞之宵寒旣而霧昏千嶂煙迷四野恨流俗之情¶
多痛飛仙之術寡驅逸思於方外跼髙情於天下使蓬¶
瀛可得而宅焉何必懷於此都也亂曰已矣哉吾誰欺¶
林壑逢地煙霞失時託宇宙兮此日俟虯鸞兮來期他¶
鄉山水秖令人悲¶
<pb:KR4h0139_WYG_023-23b>¶
　　赤壁賦　　　　　　　　　　(宋/)蘇　軾¶
壬戌之秋七月旣望蘇子與客汎舟遊於赤壁之下清¶
風徐來水波不興舉酒屬客誦明月之詩歌窈窕之章¶
少焉月出於東山之上徘徊於斗牛之間白露横江水¶
光接天縱一葦之所如凌萬頃之茫然浩浩乎如馮虚¶
御風而不知其所止飄飄乎如遺世獨立羽化而登仙¶
於是飲酒樂甚扣舷而歌曰桂櫂兮蘭槳擊空明兮泝¶
流光渺渺兮予懐望美人兮天一方客有吹洞簫者倚¶
<pb:KR4h0139_WYG_023-24a>¶
歌而和之其聲嗚嗚然如怨如慕如泣如訴餘音嫋嫋¶
不絶如縷舞幽壑之潛蛟泣孤舟之嫠婦蘇子愀然正¶
襟危坐而問客曰何為其然也客曰月明星稀烏鵲南¶
飛此非曹孟徳之詩乎西望夏口東望武昌山川相繆¶
鬱乎蒼蒼此非孟徳之困於周郎者乎方其破荆州下¶
江陵順流而東也舳艫千里旌旗蔽空釃酒臨江横槊¶
賦詩固一世之雄也而今安在哉况吾與子漁樵於江¶
渚之上侶魚鰕而友麋鹿駕一葉之扁舟舉匏樽以相¶
<pb:KR4h0139_WYG_023-24b>¶
屬寄蜉蝣於天地渺滄海之一粟哀吾生之須㬰羡長¶
江之無窮挾飛仙以遨遊抱明月而長終知不可乎驟¶
得託遺響於悲風蘇子曰客亦知夫水與月乎逝者如¶
斯而未嘗往也盈虚者如彼而卒莫消長也葢將自其¶
變者而觀之則天地曾不能以一瞬自其不變者而觀¶
之則物與我皆無盡也而又何羡乎且夫天地之間物¶
各有主茍非吾之所有雖一毫而莫取惟江上之清風¶
與山間之明月耳得之而為聲目遇之而成色取之無¶
<pb:KR4h0139_WYG_023-25a>¶
禁用之不竭是造物者之無盡藏也而吾與子之所共¶
適客喜而笑洗盞更酌殽核旣盡杯盤狼籍相與枕藉¶
乎舟中不知東方之旣白¶
　　後赤壁賦　　　　　　　　　(宋/)蘇　軾¶
是嵗十月之望步自雪堂將歸於臨皋二客從余過黄¶
泥之坂霜露旣降木葉盡脫人影在地仰見明月顧而¶
樂之行歌相荅巳而歎曰有客無酒有酒無殽月白風¶
清如此良夜何客曰今者薄暮舉網得魚巨口細鱗狀¶
<pb:KR4h0139_WYG_023-25b>¶
似松江之鱸顧安所得酒乎歸而謀諸婦婦曰我有斗¶
酒藏之乆矣以待子不時之需於是攜酒與魚復遊於¶
赤壁之下江流有聲斷岸千尺山髙月小水落石出曾¶
日月之幾何而江山不可復識矣余乃攝衣而上履巉¶
巖披䝉茸踞虎豹登虯龍攀棲鶻之危巢俯馮夷之幽¶
宫葢二客不能從焉劃然長嘯草木震動山鳴谷應風¶
起水湧余亦悄然而悲肅然而恐凜乎其不可留也反¶
而登舟放乎中流聴其所止而休焉時夜將半四顧寂¶
<pb:KR4h0139_WYG_023-26a>¶
寥適有孤鶴横江東來翅如車輪𤣥裳縞衣戛然長鳴¶
掠余舟而西也須㬰客去余亦就睡夢一道士羽衣翩¶
蹮過臨皋之下揖余而言曰赤壁之遊樂乎問其姓名¶
俯而不答嗚呼噫嘻我知之矣疇昔之夜飛鳴而過我¶
者非子也邪道士顧笑余亦驚悟開户視之不見其處¶
　　武夷山賦(有序/)　　　　　　　(宋/)李　綱¶
武夷山水之勝為七閩最圖志載之詳矣余閩人也遊¶
宦四方每以未至其下為恨宣和改元承乏螭頭寓直¶
<pb:KR4h0139_WYG_023-26b>¶
左省晝寢夢遊山間四顧峰巒玉色秀美瓌竒不可模¶
狀旣覺欣然竊意所夢殆非塵世也巳而都城積水奏¶
疏論事謫官沙陽渡淮歴浙道南江入閩境遂遊武夷¶
道士導余乗小舟汎九曲溪抵晞真館竒峰怪石顧揖¶
不暇迴舟雪作山色盡白怳如夢中怛然驚笑信乎好¶
慕之極達乎精神而出處分定非人力之所能致也留¶
山中賦詩幾五十篇又廣其意而為之賦其辭曰¶
太虚寥廓浮清凝濁融為川瀆結為山嶽山嶽之竒萃¶
<pb:KR4h0139_WYG_023-27a>¶
於坤倪秀氣磅礴實鍾武夷武夷之山蜿蜒鬱蟠作鎮¶
南服千里奠安噴雲洩雨噫風嗽霧蔽虧日月變移寒¶
暑崖谷窈窕峰岫巃嵸雕鎪刻削孰尸其功一溪九曲¶
演漾寒渌貫於山中鳯翥虯蹙洞户杳然棲神宅僊蟬¶
蛻羽化靈骨猶傳雲封霧消玉潤金堅稽於秘籍是為¶
昇真羽化之天其瓌偉絶特之觀則有幔亭之麓天柱¶
之峰鐵嶂延袤鑑池空濛巖嘯雕虎潭藏老龍儼金僊¶
之容睟粲玉女之肌紅儲芝玉於二廩鑄巒乳於三鍾¶
<pb:KR4h0139_WYG_023-27b>¶
聳層峰之疊翠落飛瀑之長虹千巖萬壑競秀争雄蕩¶
心駭目不可殫窮其仙聖遊戲之地則有換骨之巖妒¶
婦之石掌印掬蹤膝存跪迹繪胎禽之縹緲插仙舟於¶
罅隙留丹竈於層巔置雞棲於峭壁組織就而杼軸空¶
篇翰終而几案寂按圖以求秘怪難測其植物則有翠¶
柏毛竹緑李丹橘翳薈芬芳擢榦垂實其動物則有舞¶
鶴鳴鵾遊羊戲鹿棲息飛翔分羣萃族其内則有瓊樓¶
珠殿玉圃芝田創見天地自開山川靈仙之所周旋也¶
<pb:KR4h0139_WYG_023-28a>¶
其外則有長松茂草異卉嘉葩枕流漱石朝煙夕霞幽¶
遯之所考槃也合而觀之山意深水容湍石色温潤溪¶
流屈盤地靈而木秀境寂而雲閒信能騰譽今古垂光¶
簡編厠三十六洞而别為一天也惟昔仙君來宴曾孫¶
彩梁虹亘幔屋雲屯翠旄絳節紫褥芳裀虚座鼎設華¶
筵翼分漿瓊液玉羞鳯脯麟鏘金石之間作奏古曲曰¶
賓雲歌人間之可哀歎光景之易曛紛鸞鶴以迴馭但¶
流水與空山悵真遊之已逺時笙簫之夜聞此又詭異¶
<pb:KR4h0139_WYG_023-28b>¶
怳忽叵得而具論也若夫岱宗太華之穹崇終南太行¶
之險阻或峻極而降神或登臨而小魯四明天台衡嶽¶
廬阜度長絜大雖雄偉之不侔而幽䆳巧妙固不可同¶
日而語也爰有狷介之士學陋識迂誤入世網偶聮簪¶
裾跡朝市而心山林究地志而閱仙書馳精神於夢寐¶
覿幽眇於畫圖嵗峥嶸以遒盡因謫宦而假途步煙霞¶
之岑寂仰神仙之有無覽魏子之遺躅訪劉公之舊廬¶
嘉泉石之可樂寄吟哦以自娛倒冠落佩與世闊疎眷¶
<pb:KR4h0139_WYG_023-29a>¶
兹山而無斁將狥其愚而隠居者乎¶
　　大弋山賦　　　　　　　　　(元/)黄元實¶
粤惟元氣盤束而融結兮屹后土之龎鴻判五嶽之峻¶
極兮領波濤之諸峰睠兹山之巍巍兮據南紀之遐封¶
視培塿緜亘於炎海兮實閩嶠之一雄道人寳閣東望¶
欲並驅兮麻姑四顧揺曳乎空濛濉水環繞乎其下兮¶
靈源仙穴與蓬島而潛通飛泉數道瀉寒玉平田萬頃¶
飛流潨有時黄塵赤日吐雲氣洗滌旱暵回和豐亶樵¶
<pb:KR4h0139_WYG_023-29b>¶
陽之巨鎮妙宰物之𤣥功重巒疊巘世傳八十四面兮¶
澒洞變化杳靄誰能窮玉芝瑶草聚珍産濯以醴露春¶
䝉茸碧樹𤣥猿蒼崖緑熊一聲秋籟動林薄萬里月色¶
横長空凌空絶頂罕人迹兮惟有鞭鸞跨鶴雪睂碧眼¶
於此時相逢拂余袂而遊觀兮覺層雲之盪胷諒夙昔¶
之有契兮撫光景而欣從想匡廬之逸興兮便擬追躡¶
乎前蹤松牕半榻對晴雪瑶琴五月彈清風與山君兮¶
逍遥肆巖棲兮從容泰山標日觀仙掌擎芙蓉顧珊珊¶
<pb:KR4h0139_WYG_023-30a>¶
　之霞佩兮逝將服乎夀宫委芳澤之所美兮懷丘垤之¶
　所宗鐃山兮鐃山萬古兮誰同天長地乆垂鴻名於宇¶
　宙配喬嶽於恒嵩¶
　¶
　¶
　¶
　¶
　¶
<pb:KR4h0139_WYG_023-30b>¶
　¶
　¶
　¶
　¶
　¶
　¶
　¶
御定歴代賦彚巻二十¶
