# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:24.321949
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 卷五十五
<pb:KR4h0139_WYG_058-1a>¶
　欽定四庫全書¶
御定歷代賦彚巻五十五¶
　　禎祥¶
　　　四靈賦(以麟鳳四靈王/者嘉瑞為韻)　　　　　(唐/)闕　名¶
　於惟聖人之志氣如神百物自化四靈薦臻是以鳥獸¶
　浸其惠澤昆蟲懷其深仁福應尤盛休祥日新不然何¶
　以靈龜挺岀飛龍來賔羽族降而集鳳鳥毛羣格而畜¶
　麒麟莫不率彼飛走荷此陶鈞或羣或友是擾是馴夫¶
<pb:KR4h0139_WYG_058-1b>¶
　其時然後動動而斯中叶休明之徳邁川岳之貢負圖¶
　騰大河之龍銜詔引丹穴之鳳介蟲稱長將開奧以應¶
　期肉角為仁示有武而不用原夫契時也其感不一效¶
　靈也其數惟四為皇極之休徵作太平之盛事然後魚¶
　鮪不淰知化而鱗萃禽獸不狘懷徳而麏至非夫天子¶
　睿哲黎元底寧惠化廣被品物流形則何能光有九土¶
　克擾四靈美𤣥功而不宰仰洪徳而惟馨在郊藪則棲¶
　託以自適聞簫韶則率舞而來庭且如羲之道昌龍圖¶
<pb:KR4h0139_WYG_058-2a>¶
有章姒之功成龜書呈祥或馴麒麟或降鳳凰彼皆一¶
者之或出未若四者之來王又若龍鬭鄭洧麟傷魯野¶
鳳有咏何徳之衰龜有靈而夢是假興宣父之歎運未¶
遇焉叶夏后之祥道之行也出處則以待時乎隱見而¶
允符王者聖徳可大靈物可嘉遊宫沼兮騤騤無懼鳴¶
苑囿兮鏘鏘不譁遼東獻豕又何足數越裳貢雉失其¶
所誇惟明王之理天下也垂衣恭己修禮逹義儀形隂¶
陽昭蘇品彚天不愛道則乾符應命地不愛寶則坤珍¶
<pb:KR4h0139_WYG_058-2b>¶
表瑞然後萬物可得而賔四靈可得而致¶
　　四靈賦　　　　　　　　　　(元/)林同生¶
乾清坤寧聖作物覩當四靈之畢來知萬物之得所欽¶
惟皇上繩祖之武敷和氣於兩閒播仁風於萬宇九淵¶
之龍乍騰髙岡之鳳時翥麒麟在郊神龜在渚繄泰和¶
元氣之所鍾惟體信達順之所使彼昭昭之為靈驗皇¶
徳之遐著今夫神龍之英鱗族莫前或吟於雲或奮於¶
淵昔龍師之紀號彰瑞物於萬年宣大易之取象首八¶
<pb:KR4h0139_WYG_058-3a>¶
卦而為乾不有斯靈象數何先又若鳴陽之鳥集於髙¶
岡五音雝雝五采煌煌阿閣之遊嶰谷之翔雌雄奏和¶
自成宫商使軒轅之作樂成律呂之短長不有斯靈制¶
作未詳又若神龜見洛粲粲朱衣呼煙吸霧靈液霏霏¶
緑文一出為偶為竒揭我九章示我民彝不有斯靈大¶
範孰知又若麒麟在郊萬毳之英其象昭昭其角振振¶
當周南之化美訖春秋之文成或播之詩或筆之經不¶
有斯靈聖道何明雖然靈不自靈因人而靈聖人不作¶
<pb:KR4h0139_WYG_058-3b>¶
靈物不興千載一時見於當今無為而化至治惟馨天¶
不愛道甘露時零地不愛寶醴泉以生四靈駢萃宇宙¶
文明而且賔興多士霧集雲從振關西之鳳起南陽之¶
龍元龜五總舉眞儒之用麒麟在閣圖當代之功使盛¶
徳之士同乎四靈者又可以彰聖治於無窮¶
　　四靈賦　　　　　　　　　　(元/)林仲節¶
維大鈞之播物差變化之不同雖偏塞之有間亦和粹¶
之或鍾伊百獸之孰靈曰麟鳳&KR0006;龜龍其靈伊何為瑞¶
<pb:KR4h0139_WYG_058-4a>¶
孔多或出魯而降聖或鳴岐而應和或浮洛而薦瑞或¶
出河而負圖徳感而應者興二南之詠樂成而儀者紀¶
帝典之書九江納錫昭土貢之盛六御時乘應乾徳之¶
符其為物也或毳而慈或羽而儀或鱗之長或甲之竒¶
麟之為靈也角不以觸趾不以踶蟲有生而不踐草必¶
黄而後躋麟&KR0006;麟&KR0006;著於春秋&KR0006;詠於詩鳳之為靈也¶
體乃象徳鳴兮應時非竹實&KR0006;不食微岡梧&KR0006;曷棲鳳¶
&KR0006;鳳&KR0006;文明之祥&KR0006;匪徳之衰龜龍之靈也神以妙物¶
<pb:KR4h0139_WYG_058-4b>¶
澤以及時或守國以紹明或雲從而天飛龜&KR0006;龍&KR0006;神¶
化之盛&KR0006;稽易而可知粤若先民傷時思昔紀禮運以¶
成書表四靈之為徳匪罝網之可求豈阱擭之能執若¶
為畜而可馴乃至和而自獲彼昏不知孰明斯義誇元¶
狩之瑞浪傳一角之竒紀五鳳之元徒取羽毛之異元¶
君入夢騁畸說之荒唐夏櫝藏漦涉紀聞之茫昧下有¶
繼誕之徒曲學之士束脯而食語有竒而不稽藻梲以¶
居禮雖盛而匪智引笙而下料王子之空談網梭而飛¶
<pb:KR4h0139_WYG_058-5a>¶
嗤晉人之妄議蓋故實者不求史傳之支離而必明經¶
典之所指乃知禮經之言所以傷今思古而想像乎四¶
者之為瑞也辭未竟客有謂余者曰子徒知昔人傷今¶
思古而不思推古以證今也四靈以為畜則王者可制¶
禮樂豈無其事而虚語哉洪惟聖神御四方而正四國¶
張四維而立四極居四大而順四時敷四瑞而體四徳¶
乃若四者之應則麟鳳之在郊龜龍之在沼振振蹌蹌¶
蜲蜲蛇蛇而不知其幾也今子徒騁五經之緒餘而不¶
<pb:KR4h0139_WYG_058-5b>¶
覩文明之盛事辨紀傳之荒誣而不鑒徳盛之所致誠¶
下國之鄙人也賦者於是逡廵而起改容而謝乃續而¶
為四靈之歌曰麟&KR0006;仁&KR0006;鳳&KR0006;文&KR0006;龜龍神&KR0006;今世之¶
珍&KR0006;禮樂斯興道厥淳&KR0006;於赫盛徳維皇元&KR0006;¶
　　青龍賦　　　　　　　　　　(魏/)繆　襲¶
懿矣神龍其知惟時覽皇代之云為襲九泉以潛處當¶
仁聖而覿儀應令月之風律昭嘉祥之赫戲敷華耀之¶
珍體燿文采以陸離曠時代以稀出觀四靈而特竒是¶
<pb:KR4h0139_WYG_058-6a>¶
以見之者景駭聞之者奔馳觀夫神龍之為形也蓋鴻¶
洞輪碩豐盈脩長容姿温潤蜲蛇成章繁虵虯蟉不可¶
度量逺而視之似朝日之陽邇而察之象列缺之光爚¶
若鑒陽和映瑶瓊㬣若望飛雲曳旗旌或蒙翠黛或類¶
流星或如虹蜺之垂耀或似紅蘭之芳榮煥璘彬之瑰¶
異實皇家之休靈奉陽春而介福賚萬國以嘉禎¶
　　周以龍興賦(以旋服國中位/光鱗族為韻)　　(唐/)黄　滔¶
周以創三十代啟八百年既鳴鳳以授徳復興龍而御¶
<pb:KR4h0139_WYG_058-6b>¶
乾奔天下之二分豈惟雨驟擎洛中之九鼎寧止波旋¶
當其韜仁聖以表威靈湧禎祥而呈氣色岐梁㸌銜耀¶
之所汧隴湛蟠泥之域幾年貪餌吞將呂望之鈎一旦¶
飛天霹破殷辛之國觀夫或屈或伸非假非眞澤霈六¶
合恩濡兆民以息虞芮作在田之跡以却夷齊為逆物¶
之鱗掀陸海之波濤固殊鯨浪擴九重之宫室肯類鮫¶
人則知指縱而或仗爪牙善戰而靡資血肉火兵戈而¶
雖假燒尾鏡今古而未嘗寐日遂使盟津契㑹此時莫¶
<pb:KR4h0139_WYG_058-7a>¶
愧於雲從羑里棲遲昔日何傷於魚服下蟄如此髙翔¶
曷量於蠻貊而蟲沙附申忠信而鬐鬛張足以雄飛革¶
命首冠興王駕木徳於震宫蒼然被彩應陽精於乾象¶
赫矣飛光所謂建皇基立寶位模日楷月規天矩地非¶
三聖之尤異焉可以神物取類邈罔象乘鴻濛奔霆迸¶
電驅雷走風非四靈之感通焉可以與周而同功豈徒¶
角樹臣佐穴居域中拏開粟而攫散財滂沱有截壽九¶
齡而豢十亂振奮無窮懿乎後煥放牛前光播穀愈彰¶
<pb:KR4h0139_WYG_058-7b>¶
聖徳於王者益驗神蹤於介族則老聃之道漢祖之顔¶
永宜雌伏¶
　　黄龍見賦(有序/)　　　　　　　(唐/)潘　炎¶
景龍二年秋九月五日黄龍見於上黨伏牛山之南岡¶
留久之彰聖人之徳也賦曰¶
龍之來兮乘其陽躍於泉兮臨髙岡龍之至兮歸有徳¶
符於黄兮土之色精曜曜光雄雄上不在天兮接於物¶
下不在田兮蟠於空列四靈智稱其首居五位色表其¶
<pb:KR4h0139_WYG_058-8a>¶
中將衒甲以無比與負舟而不同明皇家之王氣符厯¶
數於聖躬飛煙噴霧若動若顧聲雖虩虩非同三尺之¶
劔色乃煌煌下映五花之樹誠帝王之嘉兆寧朝夕之¶
可遇何虵蟥之足言諒騰黄之匪喻同翠龜之薦緑圖¶
彰大人兮告元符覽史墨之言未之聞也驗登殷之祀¶
不其然乎¶
　　黄龍再見賦(有序/)　　　　　　(唐/)潘　炎¶
景龍三年六月十五日黄龍再見於牛山天意汲汲於¶
<pb:KR4h0139_WYG_058-8b>¶
聖人賦曰¶
龍之見也春分而登於天龍之潛也秋分而入於川假¶
崇山而再見應元聖而通𤣥蜿蜒孤蟠雲霧四發目中¶
精耀光飛列缺之火頷下珠懸色奪蟾蜍之月方將游¶
彼池囿豈徒止於郊野非同上天之五虵有異渡江之¶
一馬孫權象之而置於軍中魏帝範之而在於殿下永¶
言於此我皇是宜秦王之夢立乎鄜畤漢后之時見於¶
成紀彼皆一至此則重光采色炫燿文明焜煌錯甲鏤¶
<pb:KR4h0139_WYG_058-9a>¶
鱗既以來乎字分官紀號可以表其祥超紫鳳於丹穴¶
越青鸞於女牀龍徳相成而無悔天家久久而蕃昌¶
　　黄龍負舟賦(以克己勤物大/川効靈為韻)　　(唐/)呂　温¶
夏后氏奠山疏滯拯溺開泰𤣥珪錫命既成天下之功¶
黄龍發祥始躍域中之大當其駐軫江甸艤舟洪川天¶
行健而時有未濟地設險而瞻之在前思利涉以撫俗¶
遂精誠而告䖍於是雲氣滃起神光爛然奮角於勿用¶
之窟驤首於或躍之泉光波澄瀾奉天意以顒若拖尾¶
<pb:KR4h0139_WYG_058-9b>¶
垂鬛夾王舟而負焉合靈符於百代表聖運於千年徒¶
偉夫出無情馳不測如驅風雷若有羽翼觀竭誠以効¶
用似就列而陳力電目流光金鱗耀色天吳奔走陽侯¶
屏息巨險汔濟孰假剡木之能潛怪莫逢寧資畫鷁之¶
息應變化以昭盛出沉潛而剛克其慶惟大頼祉福者¶
兆人其觀惟榮執玉帛者萬國若非平土湮水泣辜罪¶
已菲飲食以昭儉卑宫室而思理徳掩乎生成之初功¶
齊乎開闢之始安有非常之神物不召而萃止濟其不¶
<pb:KR4h0139_WYG_058-10a>¶
通而彰其具美者也至若漢横汾水秦抵滄溟實逞心¶
欲匪崇徳馨蒼生之虚瘁靡念方士之空言是聽始幸¶
免於覆溺夫何望乎炳靈於戲勤罔軌模言非善教則¶
人雖愚弱或使之而不効其志惟純其徳孔殷則龍雖¶
神化將不役而自勤信矣哉國家俾人其蘇在理無鬱¶
超乎大禹不務舟車之勞蜿彼黄龍但為宫沼之物而¶
已¶
　　赤龍據桉賦(有序/)　　　　　　(唐/)潘　炎¶
<pb:KR4h0139_WYG_058-10b>¶
景龍二年夏四月十七日帝在㕔事假寐白鶴觀道士¶
宋大辯等三十人同見赤龍據桉至矣哉神妙無方不¶
可得而稱也¶
𤣥天之龍兮見而在田我后之龍兮飛以御天據聖人¶
之大寶與列祖而同𤣥髙出而潛躍以自試來定天寶¶
居然假寐合而成體散而成章若窺於牖若施於堂且¶
據桉而向明負扆以當陽日月在身有祗天之嘉夢風¶
雨合氣將振翼而雄驤羣居愕視聖作物覩赫然龍光¶
<pb:KR4h0139_WYG_058-11a>¶
眞我明王折劵表異亦惟前聞曠然振古卓有吾君王¶
人之瑞比之龍首髙居而逺望以臨乎九有天子之威¶
比之龍鱗皇之可畏以肅乎萬人徒稱其象未覩其眞¶
恭惟我后近取諸身於昭巨唐其命維新永據九五斯¶
焉萬春¶
　　西海雙白龍見賦(以天下安樂龍/見於海為韻)　(唐/)錢　起¶
唐六葉嘉祉降皇威宣師出以律將有事於金天赫矣¶
神武感通上𤣥雙龍呈瑞一色皎然惟白也昭素秋誕¶
<pb:KR4h0139_WYG_058-11b>¶
聖惟龍也主殺氣清邊不爾者寧出乎海不躍於泉穆¶
乎白龍之為物也潛依水徳利用天下精異冥通騰驤¶
神假茍非君行其道物有其官則鬱湮不育潢汙而蟠¶
隱見罔知其旨窅冥孰見其端故我君宣八風之惠化¶
澄四海之波瀾覆幬斯極生靈以安惟此上瑞灼然可¶
觀其始見也精光暠耀溟澥清廓曳氷雪於半空晏雷¶
霆於萬壑若長雲帶氷而不散雙劒倚天而中落忽虹¶
立而電迴其儀不可彌度表其祥同乘黄之偶運處其¶
<pb:KR4h0139_WYG_058-12a>¶
度掩嘉魚之有樂偉夫鱗介之族莫智於龍苟靈應無¶
兆豈休明再逢昔軒以負圖為景福舜以入壇為神變¶
殊旨同歸千載一見是以天祚明徳幽贊禎祥彼二龍¶
之萃止合一聖之有孚皓爾其眞異葉公之藻繪超然¶
將舉同正理之友于是時也西戎駭目莫不感化而風¶
趨夫如是則在宥之理足徵無疆之休可待洋洋歌頌¶
日聞於四海者也¶
　　鳳凰來儀賦(以聖感時平樂/和瑞集為韻)　　(唐/)李　解¶
<pb:KR4h0139_WYG_058-12b>¶
至哉乎鳳凰之致也應運合符體中履正依道徳以出¶
處表帝皇之衰盛宣尼興歎見周道之陵夷太史正辭¶
知漢徳之明聖寄髙跡於圖牒流遺旨於歌詠我國家¶
化洽生成歸淳反朴理定制禮功成作樂萬物懷仁四¶
靈沾渥方棲息於上苑寧排徊於南岳觀乎肅肅其羽¶
鏘鏘其鳴吸天地之嘉氣赴簫韶之雅聲知至道之可¶
樂識泰階之已平身安撫馴或顧步以屢舞心畏榮寵¶
乍聨騫而若驚寧同衆鳥之徳竊比達人之情且如六¶
<pb:KR4h0139_WYG_058-13a>¶
翮已成五文畢備竒姿委發逸志殊類挹寥廓以推靈¶
向人寰而作瑞籠檻不能展其巧羅網無以施其智豈¶
若翡翠以美色殺身鸚鵡以能言剪翅鴻鵠以稻粱自¶
苦鷹鸇以擊搏取類孰與夫退則全其性出則得其時¶
將稱年以表徳豈反袂以等期夜宿椅桐之枝朝餐竹¶
實之粒望雙闕以上下先百禽而翔集薰風飄而響清¶
甘露沾而羽濕對離景以照耀披慶雲而岀入來儀則¶
那樂我時和因物見志為鳳凰之歌歌曰處分明兮繫¶
<pb:KR4h0139_WYG_058-13b>¶
舒慘一人慶兮萬物感羽族猶得以效珍微生何久於¶
習坎¶
　　鳳凰來儀賦　　　　　　　　(元/)汪克寛¶
有虞起兮歷耕重華煒兮文明袗衣絢兮斧扆時雍變¶
兮八紘命后䕫以和樂奏韶箾之九成致靈鳥之並集¶
舞威儀於彤庭想夫鳴球戛擊絲桐振響搏拊胥諧咏¶
歌迭唱先祖洋洋而格思羣后逡廵而揖讓宫縣斯設¶
簨簴維樅峙崇牙之捷業蔚樹羽之衡縱瞽矇擊柷而¶
<pb:KR4h0139_WYG_058-14a>¶
作作眂瞭播鼗以逢逢隂管駢歙於鐘笙金奏鏗鏘於¶
大鏞變徵旋宮調律同之䃂韽執干秉翟列舞佾之從¶
容導大塊之至和致象物之感通爾其九奏爰終于飛¶
翔翥粲粲其章翽翽其羽覽徳輝於千仭聿迴臻於殿¶
宇九苞炫爛羾黄扉而裵回五色毰毸歷玉階而延竚¶
儀容肅肅而雅馴翼衛蹌蹌而獻舞徳侔君子恒揭義¶
而負仁音協黄鍾嫓鏗金而考鼔其為物也稟乎太一¶
之粹孕乎丹穴之峯距弗履乎弱草咮弗啄乎生蟲朝¶
<pb:KR4h0139_WYG_058-14b>¶
憩崑崙餐琅玕之瑣琗夕游縣圃飲玉池之冲瀜首昂¶
金雞之喙尾曳鯨魚之踪背靈龜而頷燕後祥麐而前¶
鴻飛禽三百有六十而惟是之為宗爾其九官都俞四¶
岳輔弼洚水懷襄而底平烝民艱鮮而奏食八埏皞皞¶
而雍煕四海安安而寧謐帝舜之徳殆不翅𤣥渾之并¶
包與方儀之立極是宜太和之音始迭作於九變而太¶
平之瑞駢雄雌而下集昔者軒轅施徳聿巢阿閣之巓¶
厥後岐昌修政爰止髙岡之側𦍑至聖之致瑞實後先¶
<pb:KR4h0139_WYG_058-15a>¶
而同轍迨夫時乖政熄代變風漓尼父興不至之歎接¶
輿歌徳衰之辭楚人山雞賜千金而誨謟西都神爵驚¶
屢至而夸竒蕭史神仙之詼詭苻秦謡䜟之支離偉我¶
皇之聖明協重光於虞帝大猷昭黼黻之文雅樂應簫¶
韶之制賜湛樂於吾民陶太和於斯世皋益接武而論¶
思稷契駢肩而獻替願羽儀於天朝効鳴陽於盛際¶
　　鳳巢阿閣賦(以天下清泰神/物來萃為韻)　　(唐/)闕　名¶
國家化協軒后道超帝先敷至徳以被物降殊祥而自¶
<pb:KR4h0139_WYG_058-15b>¶
天祥異宗周下岐山之鳴矣企觀宸極放阿閣而巢焉¶
由是載止於甍次蓋將呈瑞於君前臨四榮而肅乎雲¶
委播五彩而煥爾霞鮮且將巢者其義久也美徳化乎¶
宇内永栖遲於日下爰居爰處恒依應龍之祥載飛載¶
鳴寧侣化鴛之瓦道既砥平時亦鏡清厭丹穴而不息¶
鄙髙岡而不鳴方為應至仁而來𤣥扈豈徒愛層構而¶
集丹楹彼燕有巢已聞在幕之厄爾鶴稱徳更擅乘軒¶
之名一則兆啟乎顚沛一則僭處乎車蓋曷若我愛育¶
<pb:KR4h0139_WYG_058-16a>¶
元和來儀昭泰奮美羽於軒楹散清音於埃壒然後知¶
赤烏不曰珍白龍不曰神或生之於苑囿或厄之於海¶
濵四目鳴而不覩萬戸獻而莫臻豈若兹鳳惟閣是因¶
三重其階實惟髙矣顯矣一人斯覩誰謂不躬不親向¶
非我后從政不咈惠生於物執徳不回遺乎將來鳳亦¶
逺矣誰能巢哉是知反道者髙閣徒修悖徳者鳴鳳罔¶
萃竊稽瑞牒載覽史記惟黄帝與吾皇能感之而自至¶
　　鳳鳴朝陽賦(以鳳鳴山陽振/翼飛舞為韻)　　(唐/)崔　損¶
<pb:KR4h0139_WYG_058-16b>¶
杲杲兮日景于彼朝陽萋萋兮桐葉于彼髙岡來儀者¶
鳳允叶禎祥瑞四靈之嘉號煥五彩之文章既和其音¶
爰翥其翼淒唳響暢徘徊綢直旁應𤣥律調十二管於¶
四時上陵紫煙擊九萬里而一息非丹穴勿處非蒼竹¶
不食小鵬起於扶揺卑鸞棲乎枳棘若夫雞冠燕頷心¶
逺貌閒雖衆禽之累百諒比徳而難攀故其發聲也瞻¶
白日以俯仰其餘響也順清風而往還浮泛泛以出谷¶
靜泠泠而滿山既飄颻於有際遂遼夐於無間故曰鱗¶
<pb:KR4h0139_WYG_058-17a>¶
之有龍鳥之有鳳偶時而見如哲士之間生取類而言¶
同君子之異衆若乃拂杳冥而直上臨峻極而孤鳴虚¶
籟相和隂深以䆗窱霏煙動色紛郁而隨迎六合為之¶
澄朗八風於是揚清川不波而昭其徳地不翳而感其¶
聲足使俗登仁壽化洽休平且夫朝陽者象明時之有¶
潛鳳鳴者匹賢人之惟信鳳集朝陽以輕舉賢遇明時¶
而易進整羽翮以迴翔望青雲以奮振有若秉節操而¶
貞白垂簮纓而篤敬鳳兮鳳兮何徳之威鏘鏘于飛應¶
<pb:KR4h0139_WYG_058-17b>¶
有道而歲貢夐無文而代希飲必玉池之津游必神仙¶
之府矯翮則羣族咸從和樂而百獸率舞巢阿閣以應¶
昌期棲丹闕而壯天宇載圖牒以傳記必表靈於聖主¶
包衆美於流芳固難得而覼縷¶
　　龍馬圖賦　　　　　　　　　(元/)趙　森¶
混沌闢兮鴻荒人文杳兮未彰偉神聖之御極膺龍馬¶
之嘉祥闡二五之妙數與日月兮齊光肇理象之權與¶
為卦畫之紀綱觀夫崑崙之發源動盪溶溢旋乾通坤¶
<pb:KR4h0139_WYG_058-18a>¶
道體不息此乃滎河之波貫天河而為一方其宇宙盤¶
辟神驚鬼泣虹流電繞光芒洞射倏騰驤於中流挺神¶
物焉是出以為龍耶則非虯非螭元氣淋漓狀夭矯兮¶
欲飛以為馬邪則匪驪匪騏奮鬛揚鬐勢駭躍兮奔馳¶
意者天不愛道使之效造化之秘奧豁庖羲之神機也¶
邪故其圖之負於背也則熒熒煌煌粲然有章一六惟¶
水位彼北方二七惟火在於南行木居乎東則三八其¶
配金奠乎西則四七是將卓天五與地十儼正位乎中¶
<pb:KR4h0139_WYG_058-18b>¶
央分内外而定賔主列左右而隱低昂成變化而行鬼¶
神體竒偶而道隂陽故大易以是而取法文籍於焉而¶
濫觴也若乃乾坤定天地乎上下坎離列日月乎西東¶
畫艮兊以象山澤畫震巽以為雷風以八卦而相錯則¶
天下之事可備由十數而大衍則天下之用無窮此先¶
天之圖所以則之於其始而後天之易所以成之於其¶
終噫嘻有聖者作禎祥必臻孰俯仰以觀察黙有契兮¶
杳冥故斯圖之出河無乃天之待人豈元氣之磔裂將¶
<pb:KR4h0139_WYG_058-19a>¶
不得以還淳乎抑人心之澆漓將日趨而失眞乎何其¶
天之畀於聖人者終不能以黙黙聖人之所以興神物¶
以前民用者又若是之諄諄也吁聖轍一塗異世同符¶
以鳥紀官因龜著書舜樂致乎獸舞文治洽乎騶虞何¶
鳳兮之徳衰感麟出之時殊嗟春秋之絶筆視畫卦兮¶
焉如幸三絶兮韋編托十翼以演辭功有光乎前聖心¶
猶切於斯圖斯時也吾知龍馬之復出愈感慨而増吁¶
下迨明皇帝徳靡初易無逸兮山水圖龍馬兮是娱不¶
<pb:KR4h0139_WYG_058-19b>¶
能復皇羲之治適足為神物之汙又何待乎囁嚅也方¶
今聖皇御極握符闡珍應九五之乾龍開萬國之太平¶
慶風雲之嘉㑹駿奔走兮來廷四靈繽紛&KR0006;駢集天馬¶
鼔舞&KR0006;前陳囿𤣥化之熙皞覽版圖之恢𢎞致瑞應&KR0006;¶
斯其時而龍馬之圖將出於幽并也¶
　　龍馬圖賦　　　　　　　　　(元/)魯　貞¶
遡太初以𤣥覽兮蘄太昊之遺則當風氣之始開兮為¶
天地以立極揭人文而昭著&KR0006;開萬世之太平休光格¶
<pb:KR4h0139_WYG_058-20a>¶
於上下兮叶神道於太寧何淵黙之潛通兮致上帝之¶
降精帝乃不愛其道兮肇錫之以嘉徵惟湯湯之河流¶
兮洪洞淳灂散以舒徐長波涾&KR0008;颯以域域兮渺瀰滉¶
瀁赴以縈紆矞雲蓊鬱噴以生煙兮英華翕赩爛以燭¶
天曽霧霏微布以漫衍兮薰蒸混成配黎而相躔精氣¶
旁薄彌乎四維兮五彩布濩的皪以塞川杳杳晦晦其¶
中有物兮踴躍奔迅矯首而將驤曰其名為龍馬兮斥¶
踔卓越昂然而望背被鱗甲狎獵璀璨兮葺珠鏤瓊錯¶
<pb:KR4h0139_WYG_058-20b>¶
以成章揚鬐奮鬛軒然四張兮若舒乍翕森以&KR0034;鬤鐵¶
蹄雲身突如髙舉兮躍波浪激屑雨而飛霜蠖略㽔綏¶
&KR1894;蟉宛轉兮忽隱倏形變而無方超越凌厲奄以馳騖¶
兮急景冥濛豁隂而閉陽星流電綖揮以陸離兮毓質¶
孕靈為時禎祥負圖於厥背兮闡斯道之至妙何聖人¶
之一覩兮獨有㑹其旨要一與六之為水兮為𤣥冥之¶
所廬二與七之為火兮處炎精以握樞惟三八之為木¶
兮基蒼神而委精復四九而為金兮奠厥位乎素靈五¶
<pb:KR4h0139_WYG_058-21a>¶
十由中而制外兮黄祗於焉而兆形羌周流乎上下兮¶
妙隂陽之生成遂有契於斯文&KR0006;析淵微而晶熒畫一¶
竒以象天&KR0006;一耦以象地由儀象以生八&KR0006;實畫卦之¶
攸始原先天之為位&KR0006;乾坤上下其分翕震巽為隂陽¶
之作始兮知往順而來逆復變而為後天兮崇離南而¶
坎北位震東而兊西兮春秋對而不忒坤乾艮震之四¶
維兮差有序而不易何畫卦之若斯兮揭𤣥旨以示人¶
諒斯理之既著&KR0006;開盲聾之諄諄服兹美而遂往兮吾¶
<pb:KR4h0139_WYG_058-21b>¶
將求兹圖之所藴命鳳凰以先驅&KR0006;紛總總離離其並¶
進駕鵬翼之夭矯飛揚兮從以鯤鯨千里而一瞬鵷鸞¶
申申相予之先後兮鮫蜃揮霍懼而舚䑙鸑鷟為予啟¶
路兮靈龜告予以吉占爾勉遊乎太虚兮惟宣聖之在¶
天求微言以啟之兮指天路之平平撰予轡以於邁兮¶
至清都而一息凌倒景之膠轕&KR0006;超蠛蠓之寥閴梁天¶
津以徑度&KR0006;魚紛紛其媵予聽天雞之咿嚶兮戒螣蛇¶
之不可踰過九關之洞達兮夫何虎豹之屏跡也造天¶
<pb:KR4h0139_WYG_058-22a>¶
闕之肅清兮夫何通衢之開闢也蒼龍白虎蹲踞乎左¶
右兮蟠而屈律猛而睒睗朱雀褰翥翼而在前兮𤣥武¶
拳縮軋以相得視寥寥而無見兮聽杳杳而無聞上晃¶
晃以無閡兮下浩浩其無倫想𤣥聖之容儀子求一言¶
以為師惟精神之感通&KR0006;若有語予以其辭曰圖在天¶
下兮無古無今太極隂陽兮在於一心反而求之兮斯¶
得之深勿外之從兮以已為任聞兹言而休之兮將日¶
修吾初服佩道徳以為琚兮居仁義以為宅飾禮容以¶
<pb:KR4h0139_WYG_058-22b>¶
為裳兮餐道腴以為食會兹圖於予心兮玩易道以自¶
珍膺聖訓以書紳兮與先天而為鄰¶
　　龍馬圖賦　　　　　　　　　(元/)李　翼¶
鼇極立羲皇出盛徳昭皇風赫至和儲精大道發賾滎¶
河演漾厥有神物龍邪馬邪竒變不測實所以開萬世¶
言語文宇之源著萬代文明休祥之績想其毛骨絶塵¶
逸氣空羣赭汗噴血𤣥蹄躡雲以為龍則軒軒驪黄之¶
神駿以為馬則矯矯頭角之崢嶸豈馬髙乎八尺亦以¶
<pb:KR4h0139_WYG_058-23a>¶
龍而見稱拳背毛以成圖洩道妙於難名得神驂而氣¶
御列竒陽而偶隂是圖也一六北水二七火南三八東¶
木四九西金土宅厥中五生十成纍纍乎如井邑之布¶
田野粲粲乎如星宿之列璣衡皇覽之而載嘻曰吾取¶
法以作易謂太極之奚存中虚五而暨十各二十之隂¶
陽兩儀生而不息以一二三四為六七八九者四象之¶
所得也析四方之合補四隅之空者八卦之所宅也皇¶
闡之以示人契天心而為一發冥冥於昭昭曽何假於¶
<pb:KR4h0139_WYG_058-23b>¶
智力後至夏后温洛沄沄神龜負書背具緑文宣尼贊¶
易圖書並云時有先後理無古今此靜對待彼動流行¶
龍馬固神而龜亦靈假以呈象圖書一心或有詰予者¶
曰子於圖信詳矣而於龍馬未有所辨何居予曰在乾¶
稱龍抑又稱馬變化健行象兮特假安得見羲皇於先¶
天聞諸形而上者¶
　　神龜負圖出河賦(以作瑞前王始/啟文教為韻)　(唐/)裴　度¶
茫茫積流祚聖有作動上天之密命假靈龜以潛躍蓋¶
<pb:KR4h0139_WYG_058-24a>¶
欲以慶遥源敷景鑠寫物象之精密化人物之朴略豈¶
不以河之徳兮靈長龜之壽兮㑹昌載禎符先呈於古¶
帝稱大寶後遺於寧王故將出也感天地動隂陽浮九¶
折之澄碧散五色之榮光然後蹈箭流而泳花浪露𤣥¶
甲而明繡裳初若沉圓璧而未没稍似泛孤鳬而欲翔¶
既而降芳蓮蹈清沚五老游而共覩列聖過而每喜出¶
朝日如耀其寳圖伏靈壇狀陳其鏤簋布爻象之糺紛¶
藴天地之終始負謀謨之畫將化洪荒當授受之時豈¶
<pb:KR4h0139_WYG_058-24b>¶
思緑水非臆對之可述諒鈎深而有致所以出河宗作¶
天瑞馮夷倚浪以相送神魚鼓舞而旋避於戲冥數窅¶
然自我而傳外骨明賁中心善泉將後天而思永豈為¶
贄而居前至如魚託素以達情鳳銜詔而展禮未若祥¶
開八卦兆動四體闡文教寧木鐸之足儔贊貞明與日¶
月而同啟洎乎形貌既著品物類分榮萬化之茫昧合¶
一氣之絪緼䜟用光於夏葉繇每煥於羲文此乃天理¶
用彰神道設教故躍波而委質殊以文而飾貌觸綸誠¶
<pb:KR4h0139_WYG_058-25a>¶
怪於文鱗隱霧徒嗟乎𤣥豹此悠久也可是則而是效¶
　　資州獻白龜賦(以泰平將合神/物効靈為韻)　(唐/)獨孤申叔¶
皇帝在位十五載西人獻異龜於王庭匪青黑以飾體¶
特潔白而成形融彩可嘉且不溷於五色呈祥有異詎¶
止齊乎四靈蓋以我皇行化無外止戈偃武人綏道泰¶
升至徳於𤣥穹降殊祥於神蔡且夫龜者稟先知之異¶
白者表司殺之方豈天意興威於有感俾臣下受命而¶
無將西土是生實西方而主義被甲以至猶帶甲以來¶
<pb:KR4h0139_WYG_058-25b>¶
王不然何以曖純容皎素甲皓霜華而浹洽炯玉質輝¶
金精凝雪彩之清貞泳靈沼而氷靜息泰階之砥平足¶
使孟津之鱗恥捷乎素鬛越裳之雉羞奮於翹英矧乎¶
禀殊姿體異貌陋三足之為美匪六眸以是效其用也¶
或協聖人之心其動也克符智者之樂然後知戲朝之¶
虎不足徵銜鈎之狼不足云彼駒來思徒稱皎皎爾獸¶
至止虚擅諄諄未若兹瑞徳無與鄰應天之命昭王之¶
仁非櫝中之毁棄不蓮上以因循將順乃𤣥穹以呈其¶
<pb:KR4h0139_WYG_058-26a>¶
貺曷思乎緑水而返其身則彼寧王有遺元緒又安得¶
而比倫嚮非我皇從道不咈必將混於介族詎得分為¶
理物宜乎冠異紀首靈篇且無使其湮鬱¶
　　瑞龜游宫沼賦(以題為韻/有序)　　　(唐/)周　存¶
王者嘉瑞曰四靈龜其一也皇帝握圖御㝢十有一年¶
秋七月旬有一日龜雄雌各一游於内池甲耀金毛文¶
滋緑彩帝乃出示百官以議其瑞僉曰至徳之應也少¶
司成命文士賦以美焉敢布下才同夫體物賦曰¶
<pb:KR4h0139_WYG_058-26b>¶
介蟲之長實曰靈龜明隂陽以應化察利害以俟時於¶
穆我皇徳無不被春國洋溢神物來萃雖四靈其必臻¶
懿雙龜以時瑞陋衆水而不處選天池以自寄金甲炫¶
晃帶璧日以流光緑毛丰茸度薰風而含吹不唼喋於¶
蘋藻恣東西於荷芰爾其有金者剛有毛者柔示剛柔¶
之合體表形徳之具修昭品類之徳性備雄雌以共游¶
信皇徳之上達俾靈物之告休觀乎廵金塘樂翠沼晦¶
跡無競凝神不擾引脩頸而鳥伸動圓目而珠皎映紅¶
<pb:KR4h0139_WYG_058-27a>¶
蕖而灼爍吸清露之縹緲天資獨智笑漁者而縈羅人¶
謀既臧鄙太卜之問兆若夫百莖蓍下九派江中順衆¶
流而五色斯易邁千齡而片雲在空豈比夫承天眷感¶
宸衷盼青瑣兮鄰紫宫顧宅中之可寶瑞皇室兮無窮¶
　　漳河赤鯉賦(有序/)　　　　　　(唐/)潘　炎¶
景龍三年春二月帝廵屬縣至於襄垣漳水有赤鯉躍¶
聖帝之瑞也賦曰¶
魚在在藻兮躍於中流吾君戾止兮樂我王遊惟赤鯉¶
<pb:KR4h0139_WYG_058-27b>¶
之呈祥殊白鱗之入舟非竹箭之危湍無聞㸃額同君¶
明之望幸非為吞鈎豈其為祥必河之鯉用表皇族堯¶
繁帝祉雖云水物宜紫鼉緑鼇之同身是曰元符亦赤¶
雁丹烏之可比頳鱗耀彩碧水無波非應瓠巴之清角¶
何言寗戚之髙歌周文之時躍於沼漢宣之代舞於河¶
且合符於圖牒宜入頌於猗那豈徒鏤甲葺鱗下沿上¶
泝皆為儔匹文鰩是喻吐尚父之兵鈐傳逺人之尺素¶
事稱嘉瑞匪琴髙之所乘詩有樂胥似相如之獻賦¶
<pb:KR4h0139_WYG_058-28a>¶
　¶
　¶
　¶
　¶
　¶
　¶
　¶
　¶
<pb:KR4h0139_WYG_058-28b>¶
　¶
　¶
　¶
　¶
　¶
　¶
　¶
御定歷代賦彚巻五十五¶
