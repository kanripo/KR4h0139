# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:24.400727
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 卷五十八
<pb:KR4h0139_WYG_061-1a>¶
　欽定四庫全書¶
御定歴代賦彚巻五十八¶
　　蒐狩¶
　　　子虛賦　　　　　　　　　　(漢/)司馬相如¶
　楚使子虛使於齊齊王悉發車騎與使者出田田罷子¶
　虛過詫烏有先生而亡是公存焉坐定烏有先生問曰¶
　今日田樂乎子虛曰樂獲多乎曰少然則何樂對曰僕¶
　樂齊王之欲夸僕以車騎之衆而僕對以雲夢之事也¶
<pb:KR4h0139_WYG_061-1b>¶
　曰可得聞乎子虗曰可王駕車千乘選徒萬騎畋於海¶
　濵列卒滿澤罘網彌山掩兔轔鹿射麋脚麟騖於鹽浦¶
　割鮮染輪射中獲多矜而自功顧謂僕曰楚亦有平原¶
　廣澤游獵之地饒樂若此者乎楚王之獵孰與寡人乎¶
　僕下車對曰臣楚國之鄙人也幸得宿衞十有餘年時¶
　從出遊遊於後園覽於有無然猶未能徧覩也又焉足¶
　以言其外澤乎齊王曰雖然略以子之所聞見而言之¶
　僕對曰唯唯臣聞楚有七澤嘗見其一未覩其餘也臣¶
<pb:KR4h0139_WYG_061-2a>¶
之所見蓋特其小小者耳名曰雲夢雲夢者方九百里¶
其中有山焉其山則盤紆岪鬱隆崇&KR2029;崒岑崟參差日¶
月蔽虧交錯紏紛上干青雲罷池陂陁下屬江河其土¶
則丹青赭堊雌黄白坿錫碧金銀衆色炫耀照爛龍鱗¶
其石則赤玉玫瑰琳瑉昆吾瑊玏𤣥厲碝石碔砆其東¶
則有蕙圃蘅蘭茝若射干芎藭菖蒲茳蘺蘪蕪諸柘巴¶
苴其南則有平原廣澤登降陁靡案衍壇曼縁以大江¶
限以巫山其髙燥則生葴菥苞荔薛莎青薠其埤濕則¶
<pb:KR4h0139_WYG_061-2b>¶
生藏莨蒹葭東蘠彫胡蓮藕菰盧奄閭軒于衆物居之¶
不可勝圖其西則有湧泉清池激水推移外發芙蓉菱¶
華内隱鉅石白沙其中則有神龜蛟鼉瑇瑁鼈黿其北¶
則有隂林巨樹楩枏豫章桂椒木蘭檗離朱楊樝棃梬¶
栗橘柚芬芳其上則有鵷雛孔鸞騰逺射干其下則有¶
白虎𤣥豹蟃蜒貙犴於是乎乃使專諸之倫手格此獸¶
楚王乃駕馴駮之駟乘彫玉之輿靡魚鬚之橈旃曳明¶
月之珠旗建干將之雄㦸左烏號之彫弓右夏服之勁¶
<pb:KR4h0139_WYG_061-3a>¶
箭陽子驂乗孅阿為御案節未舒即陵狡獸蹵蛩蛩轔¶
距虚軼野馬&KR1495;騊駼乗遺風射游騏倏眒倩浰雷動猋¶
至星流霆擊弓不虚發中必決眥洞胷達掖絶乎心繫¶
獲若雨獸掩草蔽地於是楚王乃弭節徘徊翶翔容與¶
覽乎隂林觀壯士之暴怒與猛獸之恐懼徼徼受詘殫¶
覩衆物之變態於是鄭女曼姬被阿緆揄紵縞雜纎羅¶
垂霧縠襞積褰縐紆徐委曲鬱橈谿谷衯衯裶裶揚袘戍¶
削蜚&KR1490;垂髾扶輿猗靡翕呷萃蔡下靡蘭蕙上拂羽蓋¶
<pb:KR4h0139_WYG_061-3b>¶
錯翡翠之葳蕤繆繞玉綏眇眇忽忽若神仙之髣髴於¶
是乃相與獠於蕙圃媻姍勃窣而上乎金隄掩翡翠射¶
鵔鸃微矰出孅繳施弋白鵠連鴐鵞雙鶬下𤣥鶴加怠¶
而後發游於清池浮文鷁揚旌栧張翠帷建羽蓋網瑇¶
瑁鈎紫貝摐金鼔吹鳴籟榜人歌聲流喝水蟲駭波鴻¶
沸涌泉起奔物㑹礧石相擊硠硠礚礚若雷霆之聲聞¶
乎數百里之外將息獠者擊靈鼓起烽燧車案行騎就¶
隊纚乎淫淫般乎裔裔於是楚王乃登雲陽之臺泊乎¶
<pb:KR4h0139_WYG_061-4a>¶
無為澹乎自持勺藥之和具而後御之不若大王終日¶
馳騁曽不下輿脟割輪焠自以為娛臣竊觀之齊殆不¶
如於是齊王無以應僕也烏有先生曰是何言之過也¶
足下不逺千里來貺齊國王悉發境内之士備車騎之¶
衆與使者出畋乃欲戮力致獲以娛左右何名為夸哉¶
問楚地之有無者願聞大國之風烈先生之餘論也今¶
足下不稱楚王之德厚而盛推雲夢以為髙奢言淫樂¶
而顯侈靡竊為足下不取也必若所言固非楚國之美¶
<pb:KR4h0139_WYG_061-4b>¶
也有而言之是彰君之惡無而言之是害足下之信彰¶
君之惡而傷私義二者無一可而先生行之必且輕於¶
齊而累於楚也且齊東渚鉅海南有琅邪觀乎成山射¶
乎之罘浮渤海游孟諸邪與肅慎為鄰右以晹谷為界¶
秋田乎青丘徬徨乎海外吞若雲夢者八九於其胷中¶
曽不蔕芥若乃俶儻瑰瑋異方殊類珍怪鳥獸萬端鱗¶
萃充牣其中不可勝記禹不能名禼不能計然在諸侯¶
之位不敢言游戲之樂苑囿之大先生又見客是以王¶
<pb:KR4h0139_WYG_061-5a>¶
辭不復何為無以應哉¶
　　上林賦　　　　　　　　　　(漢/)司馬相如¶
亡是公听然而笑曰楚則失矣而齊亦未為得也夫使¶
諸侯納貢者非為財幣所以述職也封疆畫界者非為¶
守禦所以禁淫也今齊列為東藩而外私肅慎捐國踰¶
限越海而田其於義固未可也且夫二君之論不務明¶
君臣之義正諸侯之禮徒事爭游戲之樂苑囿之大欲¶
以奢侈相勝荒淫相越此不可以揚名發譽而適足以¶
<pb:KR4h0139_WYG_061-5b>¶
貶君自損也且夫齊楚之事又焉足道乎君未覩夫巨¶
麗也獨不聞天子之上林乎左蒼梧右西極舟水更其¶
南紫淵徑其北終始灞滻出入涇渭酆鎬潦潏紆餘委¶
蛇經營乎其内蕩蕩乎八川分流相背而異態東西南¶
北馳騖徃來出乎椒丘之闕行乎洲淤之浦經乎桂林¶
之中過乎泱漭之壄汨乎混流順阿而下赴隘陿之口¶
觸穹石激堆埼沸乎暴怒洶湧彭湃滭沸滵汨偪側泌¶
瀄横流逆折轉騰潎洌滂濞沆溉穹隆雲橈宛潬膠盭¶
<pb:KR4h0139_WYG_061-6a>¶
踰波趨浥涖涖下瀨批巖衝擁奔揚滯沛臨坻注壑瀺¶
灂霣墜沈沈隱隱砰磅訇礚潏潏淈淈湁潗鼎沸馳波¶
跳沬汨㴔漂疾悠逺長懐寂漻無聲肆乎永歸然後灝¶
溔潢漾安翔徐回翯乎滈滈東注太湖衍溢陂池於是¶
乎蛟龍赤螭䱎䲛漸離鰅鰫鰬魠禺禺魼鰨揵鰭掉尾¶
振鱗奮翼潛處乎深巖魚鼈讙聲萬物衆夥明月珠子¶
的皪江靡蜀石黄碝水玉磊砢磷磷爛爛采色澔汗叢¶
積乎其中鴻鷫鵠鴇駕鵞屬玉交精旋目煩騖庸渠箴¶
<pb:KR4h0139_WYG_061-6b>¶
疵鵁盧羣浮乎其上沈淫汎濫隨風澹淡與波揺蕩奄¶
薄水渚唼喋菁藻咀嚼菱藕於是乎崇山矗矗巃嵸崔¶
巍深林巨木嶃巖嵾嵳九嵕嶻嶭南山峩峩巖陁甗錡¶
嶊崣崛﨑振溪通谷蹇産溝瀆谽呀豁閕阜陵别隖崴¶
碨㟪廆丘虚崛礨隱鱗鬱㠥登降陁靡陂池貏豸沇溶¶
淫鬻散渙夷陸亭皋千里靡不被築揜以緑蕙被以江¶
蘺糅以蘼蕪雜以留夷布結縷攢戾莎掲車蘅蘭槀本¶
射干茈薑□荷葴持若蓀鮮支黄礫蔣芧青薠布濩閎¶
<pb:KR4h0139_WYG_061-7a>¶
澤延蔓太原離靡廣衍應風披靡吐芳揚烈郁郁菲菲¶
衆香發越肸蠁布寫晻薆咇茀於是乎周覽泛觀縝紛¶
軋芴芒芒恍忽視之無端察之無涯日出東沼入乎西¶
陂其南則隆冬生長涌水躍波其獸則㺎旄貘犛沈牛¶
麈麋赤首圜題窮竒象犀其北則盛夏含凍裂地涉氷¶
掲河其獸則麒麟角端騊駼槖駞蛩蛩驒騱駃騠驢驘¶
於是乎離宫别館彌山跨谷髙廊四注重坐曲閣華榱¶
璧璫輦道纚屬步櫩周流長塗中宿夷嵏築堂累臺増¶
<pb:KR4h0139_WYG_061-7b>¶
成巖窔洞房俯杳眇而無見仰攀橑而捫天奔星更於¶
閨闥宛虹拖於楯軒青龍蚴蟉於東廂象輿婉僤於西¶
清靈圄燕於閒館偓佺之倫暴於南榮醴泉涌於清室¶
通川過於中庭盤石振崖嶔巖倚傾嵯峨㠎嶫刻削崢¶
嶸玫瑰碧琳珊瑚叢生瑉玉旁唐玢豳文鱗赤瑕駁犖¶
雜挿其間晁采琬琰和氏出焉於是乎盧橘夏熟黄甘¶
橙楱枇杷橪柿楟柰厚朴梬棗楊梅櫻桃蒲萄隱夫薁¶
棣答遝離支羅乎後宫列於北園䝯丘陵下平原揚翠¶
<pb:KR4h0139_WYG_061-8a>¶
葉扤紫莖發紅華垂朱榮煌煌扈扈照曜鉅野沙棠櫟¶
櫧華楓枰櫨留落胥邪仁頻栟閭欃檀木蘭豫章女貞¶
長千仞大連抱夸條直暢實葉葰楙攢立叢倚連卷欐¶
佹崔錯癹骪坑衡閜砢垂條扶踈落英幡纚紛溶箾蔘¶
猗狔從風瀏莅卉歙蓋象金石之聲管籥之音偨池茈¶
虒旋還乎後宫雜襲絫輯被山縁谷循阪下隰視之無¶
端究之無窮於是乎𤣥猿素雌蜼玃飛蠝蛭蜩蠼猱獑¶
胡豰蛫棲息乎其間長嘯哀鳴翩幡互經夭蟜枝格偃¶
<pb:KR4h0139_WYG_061-8b>¶
蹇杪顛踰絶梁騰殊榛㨗垂條掉希間牢落陸離爛漫¶
逺遷若此者數百千處娛游徃來宫宿館舎庖廚不徙¶
後宮不移百官備具於是乎背秋渉冬天子校獵乗鏤¶
象六玉蚪拖蜺旌靡雲旗前皮軒後道游孫叔奉轡衛¶
公參乗扈從横行出乎四校之中鼓嚴簿縱獠者江河¶
為阹泰山為櫓車騎靁起殷天動地先後陸離離散别¶
追淫淫裔裔縁陵流澤雲布雨施生貔豹搏豺狼手熊¶
羆足壄羊䝉鶡蘇絝白虎被斑文跨野馬凌三嵏之危¶
<pb:KR4h0139_WYG_061-9a>¶
下磧歴之坻徑峻赴險越壑厲水椎飛廉弄獬豸格蝦¶
蛤鋋猛氏羂騕褭射封豕箭不苟害解脰陷腦弓不虚¶
發應聲而倒於是乎乘輿弭節徘徊翶翔徃來睨部曲¶
之進退覽將帥之變態然後侵淫促節儵夐逺去流離¶
輕禽蹵履狡獸䡺白鹿捷狡兔軼赤電遺光耀追怪物¶
出宇宙彎蕃弱滿白羽射游梟櫟蜚遽擇肉而後發先¶
中而命處弦矢分藝殪仆然後揚節而上浮凌驚風歴¶
駭猋乗虚無與神俱躪𤣥鶴亂昆雞遒孔鸞促鵕䴊拂¶
<pb:KR4h0139_WYG_061-9b>¶
翳鳥捎鳯凰捷鵷鶵揜焦朋道盡塗殫迴車而還消揺¶
乎儴佯降集乎北紘率乎直指晻乎反鄉蹷石關歴封¶
巒過鳷鵲望露寒下棠棃息冝春西馳宣曲濯鷁牛首¶
登龍臺掩細柳觀士大夫之勤略均獵者之所得獲徒¶
車之所轥轢步騎之所蹂若人臣之所蹈藉與其窮極¶
倦&KR1224;驚憚讋伏不被創刃怖而死者他他藉藉填阬滿¶
谷掩平彌澤於是游戲懈怠置酒乎顥天之臺張樂乎¶
膠葛之㝢撞千石之鐘立萬石之虡建翠華之旗樹靈¶
<pb:KR4h0139_WYG_061-10a>¶
鼉之鼓奏陶唐氏之舞聽葛天氏之歌千人倡萬人和¶
山陵為之震動川谷為之蕩波巴渝宋蔡淮南干遮文¶
成顛歌族居遞奏金鼓迭起鏗鎗闛鞈洞心駭耳荆吳¶
鄭衞之聲韶濩武象之樂隂淫案衍之音鄢郢繽紛激¶
楚結風俳優侏儒狄鞮之倡所以娛耳目樂心意者麗¶
靡爛漫於前靡曼美色於後若夫青琴宓妃之徒絶殊¶
離俗妖冶嫺都靚糚刻飾便嬛綽約柔橈嫚嫚嫵媚&KR1021;¶
弱曳獨繭之褕&KR2177;眇閻易以䘏削便姍嫳屑與俗殊服¶
<pb:KR4h0139_WYG_061-10b>¶
芬芳漚鬱酷烈淑郁皓齒粲爛冝笑的皪長眉連娟微¶
睇緜藐色授䰟與心愉於側於是酒中樂酣天子芒然¶
而思似若有亡曰嗟乎此太奢侈朕以覽聽餘閒無事¶
棄日順天道以殺伐時休息於此恐後葉靡麗遂徃而¶
不返非所以為繼嗣創業垂統也於是乎乃解酒罷獵¶
而命有司曰地可墾闢悉為農郊以贍氓隸頽牆填壍¶
使山澤之民得至焉實陂池而勿禁虚宫館而勿牣發¶
倉廩以救貧窮補不足恤鰥寡存孤獨出德號省刑罰¶
<pb:KR4h0139_WYG_061-11a>¶
改制度易服色革正朔與天下為更始於是歴吉日以¶
齋戒襲朝服乗法駕建華旗鳴玉鑾游乎六藝之囿馳¶
騖乎仁義之塗覽觀春秋之林射貍首兼騶虞弋𤣥鶴¶
舞干戚載雲罕掩羣雅悲伐檀樂樂胥修容乎禮園翶¶
翔乎書圃述易道放怪獸登明堂坐清廟次羣臣奏得¶
失四海之内靡不受獲於斯之時天下大説向風而聽¶
髓流而化芔然興道而遷義刑措而不用德隆於三皇¶
而功羨於五帝若此故獵乃可喜也若夫終日馳騁勞¶
<pb:KR4h0139_WYG_061-11b>¶
神苦形罷車馬之用抏士卒之精費府庫之財而無德¶
厚之恩務在獨樂不顧衆庶忘國家之政貪雉兔之獲¶
則仁者不繇也從此觀之齊楚之事豈不哀哉地方不¶
過千里而囿居九百是草木不得墾闢而民無所食也¶
夫以諸侯之細而樂萬乗之侈僕恐百姓被其尤也於¶
是二子愀然改容超若自失逡巡避席曰鄙人固陋不¶
知忌諱乃今日見教謹受命矣¶
　　羽獵賦　　　　　　　　　　(漢/)揚　雄¶
<pb:KR4h0139_WYG_061-12a>¶
孝成帝時羽獵雄從以為昔在二帝三王宮館臺榭沼¶
池苑囿林麓藪澤財足以奉郊廟御賔客充庖廚而已¶
不奪百姓膏腴榖土桑柘之地女有餘布男有餘粟國¶
家殷富上下交足故甘露零其庭醴泉流其唐鳯凰巢¶
其樹黄龍游其沼麒麟臻其囿神爵棲其林昔者禹任¶
益虞而上下和草木茂成湯好田而天下用足文王囿¶
百里民以為尚小齊宣王囿四十里民以為泰大裕民¶
之與奪民也武帝廣開上林東南至冝春鼎湖御宿昆¶
<pb:KR4h0139_WYG_061-12b>¶
吾旁南山西至長楊五柞北繞黄山濱渭而東周袤數¶
百里穿昆明池象滇河營建章鳯闕神明馺娑漸臺太¶
液象海水周流方丈瀛洲蓬萊遊觀侈靡窮妙極麗雖¶
頗割其三垂以贍齊民然至羽獵甲車戎馬器械儲偫¶
禁籞所營尚泰奢麗誇詡非堯舜成湯文王三驅之意¶
也又恐後葉復修前好不折中以泉臺故聊因校獵賦¶
以風之其辭曰¶
或稱羲農豈或帝王之彌文哉論者云否亦並時而得¶
<pb:KR4h0139_WYG_061-13a>¶
冝奚必同條而共貫則泰山之封焉得七十而有二儀¶
是以創業垂統者俱不見其爽遐邇五三孰知其是非¶
遂作頌曰麗哉神聖處於𤣥宫富既與地乎侔貲貴正¶
與天乎比崇齊桓曽不足使扶轂楚嚴未足以為驂乗¶
狹三王之阨僻矯髙舉而大興歴五帝之寥廓涉三皇¶
之登閎建道德以為師友仁義與之為朋於是𤣥冬季¶
月天地隆烈萬物權輿於内徂落於外帝將惟田於靈¶
之囿開北垠受不周之制以終始顓頊𤣥冥之統乃詔¶
<pb:KR4h0139_WYG_061-13b>¶
虞人典澤東延昆鄰西馳閶闔儲積共偫戍卒夾道斬¶
叢棘夷野草禦自汧渭經營酆鎬章皇周流出入日月¶
天與地沓爾乃虎落三嵏以為司馬圍經百里而為殿¶
門外則正南極海邪界虞淵鴻濛沆茫碣以崇山營合¶
為㑹然後先置乎白楊之南昆明靈沼之東賁育之倫¶
䝉盾負羽杖鏌鋣而羅者以萬計其餘荷垂天之罼張¶
竟壄之罘靡日月之朱竿曳篲星之飛旗青雲為紛虹¶
蜺為繯屬乎崑崙之墟渙若天星之羅浩如濤水之波¶
<pb:KR4h0139_WYG_061-14a>¶
淫淫與與前後要遮欃槍為闉明月為候熒惑司命天¶
弧發射鮮扁陸離駢衍佖路徽車輕武鴻絧緁獵殷殷¶
軫軫被陵縁阪窮夐極逺者相與列乎髙原之上羽騎¶
營營昈分殊事繽紛徃來轠轤不絶若光若滅者布乎¶
青林之下於是天子乃以陽朝始出乎𤣥宫撞鴻鐘建¶
九旒六白虎載靈輿蚩尤並轂䝉公先驅立歴天之旗¶
曳捎星之旃霹靂列缺吐火施鞭萃傱沇溶淋灕廓落¶
戲八鎮而開關飛廉雲師吸嚊潚率鱗羅布列欑以龍¶
<pb:KR4h0139_WYG_061-14b>¶
翰啾啾蹌蹌入西園切神光望平樂徑竹林蹂蕙圃踐¶
蘭唐舉烽烈火轡者施技方馳千駟校騎萬師虓虎之¶
陳從横膠轕猋拉雷厲驞駍駖礚洶洶旭旭天動地岋¶
羨漫半散蕭條數千里外若夫壯士忼慨殊鄉别趣東¶
西南北騁嗜奔欲扡蒼豨跋犀犛蹶浮麋斮巨狿搏𤣥¶
猿騰空虚距連卷踔夭蹻嬉閒閒莫莫紛紛山谷為之¶
風猋林叢為之生塵及至獲夷之徒蹶松栢掌蒺藜獵¶
䝉籠轔輕飛屨般首帶修蛇鉤赤豹牽象犀跇巒阬超¶
<pb:KR4h0139_WYG_061-15a>¶
唐陂車騎雲㑹登降闇藹泰華為旒熊耳為綴木仆山¶
還漫若天外儲與乎大浦聊浪乎宇内於是天清日晏¶
逢䝉列眥羿氏控弦皇車幽輵光純天地望舒弭轡翼¶
乎徐至於上蘭移圍徙陣浸淫蹵部曲隊堅重各案行¶
伍壁壘天旋神抶雷擊逢之則碎近之則破鳥不及飛¶
獸不得過軍驚師駭刮野埽地及至䍐車飛揚武騎聿¶
皇蹈飛豹羂嘄陽追天寳出一方應駍聲擊流光野盡¶
山窮囊括其雌雄沇沇溶溶遥噱乎紘中三軍芒然窮¶
<pb:KR4h0139_WYG_061-15b>¶
冗閼與亶觀夫剽禽之紲踰犀兕之抵觸熊羆之拏攫¶
虎豹之凌遽徒角槍題注䠞竦讋怖魂亡魄失觸輻關脰¶
妄發期中進退履獲創淫輪夷丘累陵聚於是禽殫中¶
衰相與集於靖冥之館以臨珍池灌以岐梁溢以江河¶
東瞰目盡西暢亡涯隨珠和氏焯爍其波玉石嶜崟炫¶
燿青熒漢女水潛怪物暗冥不可殫形𤣥鸞孔雀翡翠¶
垂榮王睢關關鴻鴈嚶嚶羣嬉乎其中噍噍昆鳴鳬鷖¶
振鷺上下砰礚聲若雷霆乃使文身之伎水格鱗蟲凌¶
<pb:KR4h0139_WYG_061-16a>¶
堅氷犯嚴淵探巖排碕薄索蛟螭蹈獱獺據黿鼉抾靈¶
蠵入洞穴出蒼梧乗鉅鱗騎鯨魚浮彭蠡目有虞方椎¶
夜光之流離剖明月之胎珠鞭洛水之宓妃餉屈原與¶
彭胥於兹乎鴻生鉅儒俄軒冕雜衣裳修唐典匡雅頌¶
揖譲於前昭光振耀響忽如神仁聲惠於北狄武誼動¶
於南鄰是以旃裘之王胡貉之長移珍來享抗手稱臣¶
前入圍口後陳盧山羣公常伯楊朱墨翟之徒喟然並¶
稱曰崇哉乎德雖有唐虞大夏成周之隆何以侈兹夫¶
<pb:KR4h0139_WYG_061-16b>¶
古之覲東嶽禪梁基舎此世也其誰與哉上猶謙譲而¶
未俞也方將上獵三靈之流下決醴泉之滋發黄龍之¶
穴窺鳯凰之巢臨麒麟之囿幸神雀之林奢雲夢侈孟¶
諸非章華是靈臺罕徂離宫而輟觀遊土事不飾木功¶
不彫蒸民乎農桑勸之以弗怠儕男女使莫違恐貧窮¶
者不徧被洋溢之饒開禁苑散公儲創道德之囿𢎞仁¶
惠之虞馳弋乎神明之囿覽觀乎羣臣之有亡放雉兔¶
收罝罘麋鹿芻蕘與百姓共之蓋所以臻兹也於是醇¶
<pb:KR4h0139_WYG_061-17a>¶
洪鬯之德豐茂世之規加勞三皇勗勤五帝不亦至乎¶
乃祇莊雍穆之徒立君臣之節崇賢聖之業未遑苑囿¶
之麗遊獵之靡也因迴軫還衡背阿房反未央¶
　　長揚賦(有序/)　　　　　　　　(漢/)揚　雄¶
明年上將大誇胡人以多禽獸秋命右扶風發民入南¶
山西自襃斜東至𢎞農南驅漢中張羅網罝罘捕熊羆¶
豪豬虎豹狖玃狐兔麋鹿載以檻車輸長楊射熊館以¶
網為周阹縱禽獸其中令胡人手搏之自取其獲上親¶
<pb:KR4h0139_WYG_061-17b>¶
臨觀焉是時農民不得收歛雄從至射熊館還上長楊¶
賦聊因筆墨之成文章故藉翰林以為主人子墨為客¶
卿以諷其辭曰¶
子墨客卿問於翰林主人曰蓋聞聖主之養民也仁霑¶
而恩洽動不為身今年獵長楊先命右扶風左太華而¶
右襃斜椓嶻嶭而為弋紆南山以為罝羅千乗於林莽¶
列萬騎於山隅帥軍踤阹錫戎獲胡搤熊羆拖豪豬木¶
擁槍纍以為儲胥此天下之窮覽極觀也雖然亦頗擾¶
<pb:KR4h0139_WYG_061-18a>¶
於農人三旬有餘其勤至矣而功不圖恐不識者外之¶
則以為娛樂之游内之則不以為乾豆之事豈為民乎¶
哉且人君以𤣥黙為神澹泊為德今樂逺出以露威靈¶
數揺動以疲車甲本非人主之急務也䝉竊惑焉翰林¶
主人曰吁客何謂兹邪若客所謂知其一未覩其二見¶
其外不識其内也僕嘗倦談不能一二其詳請略舉其¶
凡而客自覽其切焉客曰唯唯主人曰昔有彊秦封豕¶
其土窫窳其民鑿齒之徒相與磨牙而争之豪傑麋沸¶
<pb:KR4h0139_WYG_061-18b>¶
雲擾羣黎為之不康於是上帝眷顧髙祖髙祖奉命順¶
斗極運天關横巨海漂崑崙提劒而叱之所過麾城摲¶
邑下將降旗一日之戰不可殫記當此之勤頭蓬不暇¶
梳飢不及餐鞮鍪生蟣蝨介胄被霑汗以為萬姓請命¶
乎皇天迺展民之所屈振民之所乏規億載恢帝業七¶
年之間而天下密如也逮至聖文隨風乗流方垂意於¶
至寜躬服節儉綈衣不弊革鞜不穿大厦不居木器無¶
文於是後宫賤瑇瑁而疏珠璣却翡翠之飾除雕琢之¶
<pb:KR4h0139_WYG_061-19a>¶
巧惡麗靡而不近斥芬芳而不御抑止絲竹燕衎之樂¶
憎聞鄭衞㓜眇之聲是以玉衡正而泰階平也其後熏¶
鬻作虐東夷横叛羌戎睚眥閩越相亂遐氓為之不安¶
中國䝉被其難於是聖武勃怒爰整其旅乃命驃衛紛¶
紜沸渭雲合電發猋騰波流機駭蠭軼疾如奔星擊如¶
雷霆碎轒輼破穹廬腦沙漠髓余吾遂躐乎王庭驅槖¶
駝燒熐蠡分剓單于磔裂屬國夷阬谷拔鹵莽刋山石¶
蹂屍輿厮係累老弱吮鋋瘢耆金鏃淫夷者數十萬人¶
<pb:KR4h0139_WYG_061-19b>¶
皆稽顙樹頷扶服蛾伏二十餘年矣尚不敢惕息夫天¶
兵四臨幽都先加迴戈邪指南越相夷靡節西征羌僰¶
東馳是以遐方䟽俗殊鄰絶黨之域自上仁所不化茂¶
德所不綏莫不蹻足抗首請獻厥珍使海内澹然永無¶
邊城之災金革之患今朝廷純仁遵道顯義并包書林¶
聖風雲靡英華沉浮洋溢八區普天所覆莫不沾濡士¶
有不談王道者則樵夫笑之意者以為事罔隆而不殺¶
物靡盛而不虧故平不肆險安不忘危迺時以有年出¶
<pb:KR4h0139_WYG_061-20a>¶
兵整輿竦戎振師五柞習馬長楊簡力狡獸校武票禽¶
迺萃然登南山瞰烏弋西厭月窟東震日域又恐後代¶
迷於一時之事常以此為國家之大務淫荒畋獵陵夷¶
而不禦也是以車不安軔日未靡旃從者彷彿骩屬而¶
還亦所以奉太尊之烈遵文武之度復三王之田反五¶
帝之虞使農不輟耰工不下機婚姻以時男女莫違出¶
愷悌行簡易矜劬勞休力役見百年存孤弱帥與之同¶
苦樂然後陳鐘鼓之樂鳴鞀磬之和建碣磍之虡戛擊¶
<pb:KR4h0139_WYG_061-20b>¶
鳴球掉八列之舞酌允鑠肴樂胥聽廟中之雍雍受神¶
人之福祜歌投頌吹合雅其勤若此故真神之所勞也¶
方將俟元符以禪梁父之基増泰山之髙延光於將來¶
比榮乎往號豈徒欲淫覽浮觀馳騁秔稻之地周流棃¶
栗之林蹂踐芻蕘誇詡衆庶盛狖玃之收多麋鹿之獲¶
哉且盲者不見咫尺而離婁燭千里之隅客徒愛胡人¶
之獲我禽獸曽不知我亦已獲其王侯言未卒墨客降¶
席再拜稽首曰大哉體乎允非小人之所能及也迺今¶
<pb:KR4h0139_WYG_061-21a>¶
日發䝉廓然已昭矣¶
　　羽獵賦　　　　　　　　　　(漢/)張　衡¶
皇上感天威之繆烈思太昊之觀虞虞人表林麓而廓¶
萊藪翦荆梓而夷榛株於是鳯凰獻歴太僕駕具蚩尤¶
先驅雨師清路山靈䕶陣方神蹕御羲和捧轡弭節西¶
征翠蓋葳蕤鸞鳴瓏玲山谷為之澹淡丘陵為之簸傾¶
於是皇輿綢繆遷延容與抗天津於伊洛夐遥集乎南¶
圃大詔獵者竟逐長驅輕車飇厲羽騎電騖霧合雲集¶
<pb:KR4h0139_WYG_061-21b>¶
波流雨注馬蹂麋鹿輪轔雉兔弓不妄彎弩不虚舉鳥¶
驚絓&KR0034;獸與矢遇¶
　　羽獵賦　　　　　　　　　　(魏/)王　粲¶
濟漳浦而横陣倚紫陌而並征樹重罝於西址列駿騎¶
乎北坰遵古道以遊豫兮昭勸助乎農圃因時隙之餘¶
日兮陳苗狩而講旅相公乃乗輕軒駕四輅拊流星屬¶
繁弱選徒命士咸與竭作旌旗雲擾鋒刃林錯揚輝吐¶
火曜野蔽澤山川於是乎揺蕩草木為之摧落禽獸振¶
<pb:KR4h0139_WYG_061-22a>¶
駭䰟亡氣奪舉首觸網揺尾遇撻陷心裂胃潰□破頰¶
鷹犬競逐奕奕霏霏下鞲窮緤搏肉噬肌墜者若雨僵¶
者若坻清野滌原莫不殱夷¶
　　校獵賦　　　　　　　　　　　魏文帝¶
披髙門而方軌邁夷塗而直駕長鍛糺電飛旗拂天部¶
曲按列什伍相連峙如叢林動若奔山超崇岸之曽崖¶
厲障澨之雙川列翠星陳戎車方轂風迴雲轉埃連飇¶
屬雷響震天地譟聲蕩山岳遂躪封豨藉麈鹿捎飛鳶¶
<pb:KR4h0139_WYG_061-22b>¶
接鸑鷟聚者成丘陵散者填溪谷流血赫其丹埜羽毛¶
紛其翳目考功効績班賜有敘分授甘炰飛酌清酤割¶
鮮埜享舉爵鳴鼓鑾輿促節騁轡迴翔望雀臺而増舉¶
渉幽壍之花梁¶
　　西狩賦　　　　　　　　　　(魏/)應　瑒¶
伊炎漢之建安飛龍耀乎天衢皇宰奕而陶運樹匡翼¶
而大摹盪無妄之氛穢揚威靈乎八區開九土之舊迹¶
暨聲教於海隅時霜淒而淹野寒風肅而川逝草木紛¶
<pb:KR4h0139_WYG_061-23a>¶
而揺蕩鷙鳥别而髙厲既乃擇吉日練嘉辰清風矢戒¶
屏翳收塵於是魏公乃乗彫輅駟飛黄擁簫鉦建九斿¶
按轡清塗颯沓風翔於是圍網周合雷鼓天震千乗辰¶
羅萬表星陳雙翼伉旌八校祖分長燧電舉髙煙蔽雲¶
爾乃徒輿並興方軌連質驚飇四駭衝禽驚溢騁獸塞¶
野飛鳥蔽日爾乃赴𤣥谷陵崇巒俯掣奔猴仰捷飛猿¶
雲幕被於廣野京燎照乎平原醴炰充給洪施普宣¶
　　獵兔賦　　　　　　　　　　(晉/)夏侯湛¶
<pb:KR4h0139_WYG_061-23b>¶
爾乃乗露箱御良馬盾戈接於廣漠弓矢連於曠野端¶
眺蒿萊側盱榛穢落日攢慨傍窺蓊薈視毚免之所隐¶
乃精望而審發弦絶箭激驚伏並斃搜陵危險覓歴岡¶
阜留罾挂於重林踈罝結於通藪密驚視於草間暫見¶
之於䝉茸擬以鋭殳規以良弓覩豪末而放鏃乃殪之¶
於窟中或紛歘赫以驚騖影跳竦而揚白擢輕足之㷀¶
㷀振遊形之躍躍弓不暇彎罝不及羃爾乃鷹鷂翻以¶
飄揚勁翼謖而下猘馬釋控以長騁鬱騰空而陵厲翕¶
<pb:KR4h0139_WYG_061-24a>¶
習於迴阻之間繚繞於山澤之際盤紆遊田其樂泄泄¶
心既倦兮日遷命輿駕兮將還息徒蘭圃秣驥華田目¶
送歸鴻手揮五絃優哉游哉聊以永年¶
　　射雉賦(有序/)　　　　　　　　(晉/)潘　岳¶
余徙家於琅琊其俗實善射聊以講肄之餘暇而習媒¶
翳之事遂樂而賦之¶
渉青林以遊覽兮樂羽族之羣飛聿采毛之英麗兮有¶
五色之名翬厲耿介之專心兮奓雄豔之姱姿巡丘陵¶
<pb:KR4h0139_WYG_061-24b>¶
以經略兮畫墳衍而分畿於是青陽告謝朱明肇授靡¶
木不滋無草不茂初莖蔚其曜新陳柯摵以改舊天泱¶
泱以垂雲泉涓涓而吐溜麥漸漸以擢芒雉鷕鷕而朝¶
雊眄箱籠以掲驕睨驍媒之變態奮勁骹以角搓瞵悍¶
目以旁睞鶯綺翼而赬撾灼繡頸而衮背鬱軒翥以餘¶
怒思長鳴以効能爾乃搫場拄翳停僮蔥翠緑栢參差¶
文翮鱗次蕭森繁茂婉轉輕利𠂻料戾以徹鑒表厭躡¶
以密緻恐吾游之晏起慮原禽之罕至甘疲心於企想¶
<pb:KR4h0139_WYG_061-25a>¶
分倦目以寓視何調翰之喬傑邈疇類而殊才候扇舉¶
而清呌野聞聲而應媒褰微罟以長眺已踉蹡而徐來¶
摛朱冠之赩赫敷藻翰之陪鰓首葯緑素身拕黼繪青¶
鞦莎靡丹臆蘭綷或蹶或啄時行時止斑尾揚翹雙角¶
特起良遊呃喔引之規裏應叱愕立擢身竦峙捧黄間¶
以密彀屬剛挂以潛擬倒禽紛以迸落機聲振而未已¶
山鷩悍害猋迅已甚越壑陵岑飛鳴薄廪擎牙低鏃心¶
平望審毛體摧落霍若碎錦逸羣之儁擅場挾兩櫟雌¶
<pb:KR4h0139_WYG_061-25b>¶
妒異倏來忽徃忌上風之餮切畏映日之儻朗屏發布¶
而累息徒心煩而伎懩伊義鳥之應機啾擭地以厲響¶
彼聆音而徑進忽交距以接壤彤盈窻以美發紛首頹¶
而臆仰或乃崇墳夷靡農不易壠稊菽叢糅翳薈菶茸¶
鳴雄振羽依于其冢㨛降丘以馳敵雖形隱而草動瞻¶
挺穟之傾掉意淰躍以振踊暾出苖以入場愈情駭而¶
神悚望黶合而翳皛雉脥肩而旋踵欣余志之精銳擬¶
青顱而㸃項亦有目不歩體邪眺旁剔靡聞而驚無見¶
<pb:KR4h0139_WYG_061-26a>¶
　自&KR0034;周環迴復繚繞盤辟戾翳旋把縈隨所歴彳亍中¶
　輟馥焉中鏑前&KR1479;重膺旁截疊翮若夫多疑少決膽劣¶
　心狷内無固守出不交戰來若處子去如激電闚䦓&KR0034;¶
　葉幎歴乍見於是筭分銖商逺邇揆懸刀騁絶伎如䡹¶
　如軒不髙不埤當咮值胷裂膆破觜夷險殊地馴麤異¶
　變昃不暇食夕不告勌昔賈氏之如皋始解顔於一箭¶
　醜夫為之改貌憾妻為之釋怨彼遊田之致獲咸乗危¶
　以馳騖何斯藝之安逸嗟禽從其已豫清道而行擇地¶
<pb:KR4h0139_WYG_061-26b>¶
　而住尾飾鑣而在服肉登俎而永御豈唯皁隸此焉君¶
　舉若乃眈盤流遁放心不移忘其身恤司其雄雌樂而¶
　無節端操或虧此則老氏之所誡而君子之所不為¶
　¶
　¶
　¶
　¶
御定歴代賦彚巻五十八¶
