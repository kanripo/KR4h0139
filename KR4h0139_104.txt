# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:25.521766
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 卷一百一
<pb:KR4h0139_WYG_104-1a>¶
　欽定四庫全書¶
御定歴代賦彚巻一百一¶
　　書畫¶
　　　書賦　　　　　　　　　　　(齊/)王僧䖍¶
　情馮虚而測有思沿想而圗空心經於則目像其容手¶
　以心麾毫以手從風揺挺氣妍孊深功爾其隸明敏婉¶
　蠖絢蒨趨將摛文斐縟託韻笙簧儀春等曖麗景依光¶
　沉若雲鬱輕若蟬揚稠必昂萃約實箕張垂端整曲裁¶
<pb:KR4h0139_WYG_104-1b>¶
　邪製方或具美於片巧或䨇競於兩傷形緜靡而多態¶
　氣陵厲其如芒故其委貌也必妍獻體也貴壯跡乗規¶
　而騁勢志循檢而懐放¶
　　　草書賦　　　　　　　　　　(吳/)楊　泉¶
　惟六書之為體美草法之最竒杜垂名於古昔皇著法¶
　乎今斯字要妙而有好勢竒綺而分馳觧隸體之細㣲¶
　散委曲而得宜乍揚抑而奮發似龍鳳之騰儀應神靈¶
　之變化象日月之盈虧書蹤疎而植立衡平體而均施¶
<pb:KR4h0139_WYG_104-2a>¶
或斂束而相抱或婆娑而四垂或攢翦而齊整或上下¶
而參差或隂岑而髙舉或落籜而自披其布好施媚如¶
明珠之陸離發翰攄藻如春華之楊枝提墨縱體如美¶
女之長眉其滑澤淆易如長溜之分岐其骨梗強壯如¶
柱礎之不移斷除弓盡如工匠之盡規其芒角谽谺如¶
嚴霜之傅枝衆巧百態無畫不竒宛轉翻覆如絲相持¶
　　述書賦上(有序/)　　　　　　　(唐/)竇　泉¶
古者造書契代結繩初假達情浸乎競美自時厥後迭¶
<pb:KR4h0139_WYG_104-2b>¶
代沿革樸散務繁源流遂廣漸備楷法區别妍媸洎於¶
我唐天寳末國有寇難府庫傾覆散墜閭閻而與復京¶
都所司徴購得其歸者盖寡矣余至徳中往往偶見祛¶
積年之遐想該此生之新觀雖欣鄙夫之幸遇實為吾¶
君之痛惜恨沉草莽上達無階因記彼而固求願沽諸¶
而善價然為監臨動静公私貿遷徒暫披翫終歸他室¶
今記前後所親見者并今朝自武德以來迄於乾元之¶
始翰墨之妙可入品流者咸亦書之(周一人史籀秦一/人李斯漢二人蔡)¶
<pb:KR4h0139_WYG_104-3a>¶
(邕杜操魏五人韋誕虞松司馬師司馬昭鍾㑹吳二人/皇象賀劭晉六十三人齊獻王元帝成帝康帝孝武帝)¶
(武陵王㑹稽王楊肇山濤嵇康張翰蔡充顧榮劉琨孔/侃孔瑜陶侃熊逺應詹卞壺劉超謝藻庾亮庾懌庾翼)¶
(庾凖郗鍳郗愔郄曇郗超郗儉之郗恢謝尚謝奕謝安/王導王劭王珉王羲之王獻之王廞王濛王述丁潭何)¶
(充劉訥劉琰張澄劉璞張翼桓温桓𤣥冮灌沈嘉劉瓌/之劉廞范汪范寗諸葛長民劉穆之温放之楊羲宋珽)¶
(宋二十五人武帝文帝孝武帝明帝南平王海陵王謝/靈運謝方明張茂度張永羊欣孔琳之薄紹之王敬𢎞)¶
(王思𤣥顔峻桓䕶之駱簡蕭思話龎秀之巢尚之裴松/之徐爰江僧安賀道力齊十五人齊髙帝武帝竟陵王)¶
(褚淵褚賁徐孝嗣王僧䖍王慈王志王儉劉撝顧寳光/胡楷之徐希秀張融梁二十一人武帝簡文帝邵陵王)¶
(孝元帝蕭確蕭子雲王克陸杲任昉傅昭朱异王籍殷/鈞阮研王褒蕭特庾肩吾陶𢎞景江蒨周𢎞讓范懐約)¶
<pb:KR4h0139_WYG_104-3b>¶
(陳二十一人武帝文帝煬帝沈后新蔡王廬陵王永陽/王桂陽王釋智永智果江總徐陵沈君理袁憲毛喜蔡)¶
(景歴蔡徵顧野王伏知道謝嘏賀朗北齊一人外五代/祖劉珉隋五人劉𤣥平房彦謙盧昌衡趙文深趙孝逸)¶
(唐四十七人神堯皇帝文武聖皇帝則天武后睿宗開/元皇帝漢王元昌岐王元範李懐琳歐陽詢歐陽通虞)¶
(世南虞纂虞煥褚遂良陸柬之薛稷房𤣥齡殷仲容王/知敬王紹宗孫過庭張旭賀知章徐嶠之徐浩李造韓)¶
(擇木田琦衛包蔡有鄰鄭遷李權李樞李平鈞王維王/縉史惟則李陽氷家舅繪姨兄明若山宋儋李璆蕭誠)¶
(張從申吕向長兄䝉馬氏妻/劉秦姝等應親見者所言)並錯綜優劣直道公論或¶
理盡名言即外假興喻雖闕標舊品而畢寄斯文刋訛¶
誤於形聲定目存於指掌其所不覩空居名額并世所¶
<pb:KR4h0139_WYG_104-4a>¶
傳搨者不敢憑推一皆略焉其辭曰¶
嘗考古而閲史病賤目而貴耳述勲庸而任人揮翰墨¶
而由已則知親矚延想如見君子量風雅之足憑奚巻¶
舒之能已古猶今也斯得美矣雖六藝之末曰書而四¶
人之首曰士書資士以為用士假書而有始豈特長光¶
價於一朝適容貌於千里(王羲之書蕺山姥竹角扇五/字字索百錢人競買去梁元)¶
(帝書亦云千里之/面首轉覺為能矣)篆則周史籀秦李斯漢蔡邕當代稱¶
之俱遺芳刻石永播清規籀之狀也若生動而神憑通¶
<pb:KR4h0139_WYG_104-4b>¶
自然而無涯逺則虹紳結絡邇則瓊樹離披斯之法也¶
馳妙思而變古立後學之宗祖如殘雪滴溜映朱檻而¶
垂氷蔓木含芳貫緑林以直繩伯喈三體八分二篆棨¶
㦸彎弧星流電轉纖逾植髮峻極層巘周秦漢之三賢¶
余目騐之所先石雖貞而云亡紙可寄而保傳(史籀周/宣王時)¶
(史官著大篆教學童岐周雍城南有周宣王獵碣十枚/並作鼓形上有篆文今見打本吏部侍郎蘇朂叙記巻)¶
(首云世咸言筆蹟存者李斯最古不知史籀之迹近在/關中即其文也李斯上蔡人終秦丞相作小篆書嶧山)¶
(碑後其石毁失土人刻木代之與斯石上本差稀又至徳/中安史敗後四從弟沼于河陽清水渠下得傳國璽其文)¶
<pb:KR4h0139_WYG_104-5a>¶
(曰受命于天旣壽永昌㸃畫皆隐起作龍鳥狀側文小/篆曰魏所受漢傳國璽蟠螭一角折鼻尖有黄疵瑕按)¶
(騐譜牒乃無差舛云斯所書蔡邕字伯喈陳留人終後/漢左中郎將今見打本三體石經四紙石旣尋毁其本)¶
(最稀惟稜雋及光/和等碑時時可見)草分章體肇起伯度時君重而立名¶
自我行而作故掣波循利創質畜怒(杜操字伯度京兆/人終後漢齊相章)¶
(帝貴其蹟詔上章表故號/章草今見章草書五行)魏之仲將奮藻獨歩或迸泉¶
湧溢或錯玉班賦蹟遺情忘契入神悟然而負才藝履¶
危懼膏明自煎鬢髮改素生非其代痛惜不遇名㣲格¶
髙復見叔茂體裁簡約肌骨豐嫮如空凝斷雲水泛連¶
<pb:KR4h0139_WYG_104-5b>¶
鷺(韋誕字仲將京兆人終魏光禄大夫時凌雲臺成先/誤釘牓明帝使誕坐籠以鹿盧引上就書去地二十)¶
(五文及下鬢髮皓然虞松字叔茂㑹稽人終魏中書/令大司農今見隸紙草書具姓名一紙十一行也)挹¶
子元之瓌蹟髙子上之雄神量藴文儒才苞古真或寄¶
詞達禮任道懐仁或仰則鍾繇平視衛臻如晴郊駟馬¶
維岳降神(司馬師字子元河内人終魏録尚書事大司/馬忠武公及炎受禪追尊曰景皇帝今見正)¶
(書帶名一紙一十二行弟昭字子上終魏相國録尚書/事封文王追尊文皇帝今見正書具姓名兩紙共一十)¶
(二/行)觀士季之軌轍審鍾家之超越將遺古而偕能與象¶
賢而蹈拙如後生之可畏實氣蓋於前哲(鍾㑹字士季/潁川人繇子)¶
<pb:KR4h0139_WYG_104-6a>¶
(終魏征西將軍今見/帶名行書一紙八字)吳則廣陵休明樸質古情難以窮¶
真非可學成似龍蠖蟄啓伸盤復行(皇象字休明廣陵/人終侍中吳青州)¶
(刺史今見帶名章草帖表七行并寫春秋哀公上第二/十九巻首元年餘自二年至十三年盡尾足其紙每一)¶
(大幅有一縫線聫合之六元凱押尾云此是繭/紙緊薄有脈似樺皮以諸繭比類殊有異者也)賀氏興¶
伯同時共體瘠而不疎逸而寡禮等殊皇賀品類兄弟¶
(賀劭字興伯吳興人終吳太子/太傅見章草書帶名一帖五行)司馬氏之受禪炎為帝¶
祖偉哉齊王手蹟目覩翰墨之外仁賢是優重則突兀¶
嵩華輕則參差斗牛(司馬攸字大猷文帝第二子武帝/弟封齊獻王官至侍中大司馬今)¶
<pb:KR4h0139_WYG_104-6b>¶
(見正書帶名凡四段共三紙書有痛惜羊/祜之言晉姓司馬國犯先諱不言晉也)逮乎龍化東¶
遷景文興嗣天然俊傑毫翰英異元帝之用筆可觀世¶
瑜之呈規仰似如發硎刃虎駭鶚眙懦夫喪精劒客得¶
志(元帝諱睿字景文東朝中興之主當東遷謡曰五馬/浮渡江一馬化為龍即其人也今見潛潤正書具姓)¶
(名一紙七行兼/雜批約有十處)成帝則生知草意穎悟通諳光使畏魄¶
青疑過藍勁力外爽古風内含若雲開而乍覩晴日泉¶
落而懸歸碧潭(成帝諱衍字世禄元帝孫明帝子庾/氏内今見草批謝草張澄啓七行)康¶
帝則幼少閑慢迥出凡境駟馬安車不尚馳騁(康帝諱/岳字世)¶
<pb:KR4h0139_WYG_104-7a>¶
(同成帝弟今見行書批/劉訥啓四紙共七行)真率孝武不規不矩氣有餘髙¶
體無所主若露滋蔓草風送驟雨(孝武帝諱曜字昌明/簡文子今見行書一)¶
(紙又兩帖等雜批六/處共有二十行也)赳赳道叔逺淳邇俗全姓名而孰¶
多議風度而不足元子憚其威武吾徒遵其軌躅(武陵/王晞)¶
(字道叔明帝弟今見具/姓名正書一紙三行)道子雅薄緜宻纖潤露輕藏沈¶
假曲躡峻猶尺水之含衆象小山之擬萬仭(㑹稽王道/子孝武帝)¶
(子今見具姓名行/書一紙凡七行)季初則隐姓名展纖勁寫搨共傳賞¶
能之盛猶踞牙鈎爪超越陷穽(楊肇字季初滎陽人晉/荆州刺史今見草書一)¶
<pb:KR4h0139_WYG_104-7b>¶
(紙十行有古署榜無/姓名今共傳搨之)巨源正書樸略仍餘染翰忘筌寄¶
情得魚若披堅草澤匿鋭茅廬(山濤字巨源河内人晉/侍中司徒今見正書帶)¶
(名一帖/四行)叔夜才髙心在幽憤允文允武令望令聞精光¶
照人氣格凌雲力舉巨石芳逾衆芬(嵇康字叔夜譙國/人晉中散大夫今)¶
(見帶名行書/一紙五行)季鷹有聲古貌磅礴雖無名驗攀附張索¶
(芝/靖)如凝隂斷雲垂翅一鶚(張翰字季鷹吳郡人晉大司/馬掾今見草書一帖三行有)¶
(古榜名滿/騫押尾)子尼簡約片月孤峰千嵗之下森森古容(蔡/充)¶
(字子尼陳郡人晉成都王掾子謨過江食蟹遇/毒者本朝尚書僕射見帶名草書一帖四行)彦先尚¶
<pb:KR4h0139_WYG_104-8a>¶
質無而不有猶崆峒之上世俗誰偶(顧榮字彦先吳郡/人晉驃騎將軍今)¶
(見草書帶名三帖/共有一十二行)越石偉度粃糠翰墨如伐樹而愛人¶
似問鼎而在徳(劉琨字越石中山人晉太尉/今見行書半紙具姓名五行)敬思敬康¶
二孔殊芳思行則輕利峭峻類驚虯逸駿康草則古質¶
鬱紆如落翮摧枯(孔偘字敬思㑹稽人晉大司農今見/具姓名行書一紙十行孔瑜字敬康)¶
(㑹稽人車騎將軍今/見具姓名一紙三行)雍容士行季孟公旅肌骨閒媚精¶
神慢舉如辭山登朝混迹雜處(陶侃字士行秣陵人晉/侍中大將軍今見帶名)¶
(正書一/紙十行)孝文剛斷謹正援毫古雖拙利今稱且髙如貴¶
<pb:KR4h0139_WYG_104-8b>¶
胄之躍駿武賁之操刀(熊逺字孝文豫章人晉大將軍/長史今見具姓名正書啓七紙)¶
思逺則藳草懸觧筆墨無在真率天然忘情罕逮猶羣¶
雀之飛廣厦小魚之戲大海(應詹字思逺汝南人晉鎮/南大將軍今見草表帶名)¶
(二紙共/十七行)一望之之草緊古而老落紙筋盤分行羽抱如¶
充牣多士交連雜寳(卞壺字望之濟隂人晉侍中驃騎/大將軍今見帶名草書一紙共六)¶
(行/)體大法殊實推世踰禀天然而自強亂帝札而見拘¶
猶朝廷宿舊年徳相趨(劉超字世瑜瑯琊人晉衛尉零/陵忠侯今見帶名正書一帖三)¶
(行超手筆與元帝相類自職居近/宻遂絶其與外人所交之書也)叔文法鍾纖薄精練¶
<pb:KR4h0139_WYG_104-9a>¶
用筆雖巧結字未善似漸陸之遵鴻等窺巢之乳燕(謝/藻)¶
(字叔文㑹稽人晉中書侍郎今見具姓名正書啓兩段/合為一紙五行其半先在官半在外及得之勘合如一)¶
(得新故/異也)博哉四庾茂矣六郗三謝之盛八王之竒至如¶
強骨慢轉逸足難追斷蓬征蔓葛垂任縱盤薄是稱元¶
規(庾亮字元規潁川人晉太尉今見草書五紙/行帖共八行具姓名草書又一紙十一行)遺古效¶
鍾叔豫髙蹤雖穏密而傷浮淺猶葉公之愛畫龍(庾懌/字叔)¶
(豫潁川人晉衛將軍今見/正行書帶名一紙四行)積薪之美更覽稚恭名齊逸¶
少墨妙所宗善草則鷹搏隼撃工正則劒鍔刀鋒媿時¶
<pb:KR4h0139_WYG_104-9b>¶
譽之未盡覺知音而罕逢其荒蕪快利彦祖為容似較¶
狡兔於大野任平坡之所從(庾翼字稚恭晉車騎將軍/今見草書四紙共二十六)¶
(行具姓名正書一帖三行懌與翼並是亮弟庾凖字彦/祖希子亮孫晉豫州刺史今見具姓名草書一紙凡八)¶
(行/)道徽之豐茂宏麗下筆而剛决不滯揮翰墨而厚實¶
深沉等漁父之乗流鼓枻髙平奕葉盛徳遺能方回重¶
熙接翼嗣興回則章健草逸發&KR2024;亷稜若冰釋泉湧雲¶
奔龍騰密壯竒姿撫蹟重熙若投石拔距怒目揚眉景¶
興當年曷云世乏正草輕利脱略古法蹟因心而謂何¶
<pb:KR4h0139_WYG_104-10a>¶
為吏士之所多惜森然之俊爽嗟薎爾於中和處約道¶
𦙍家之後俊狂草勢而兄優謹正書而弟潤俱始登於¶
學次慙一虧於九仞(郗鑒字道徽髙平人也晉太宰今/見草書三紙共十七行郗愔字方)¶
(回曇字重熙並鍳子愔晉司空見章草書寫父雜表一/首四十三行草書八紙曇晉中郎將今見具姓名草書)¶
(一紙四行郗超字景興愔子晉臨海太守今見具姓名/行草書共四紙郗儉之字處約晉太子率更今見具姓)¶
(名草書兩紙郗恢字道𦙍晉鎮軍將軍今見具/姓名草書及行書共兩紙處約道𦙍並是曇子)謝氏三¶
昆尚草特峻猶注飛澗之瀑溜投全牛之虚刃達士逸¶
蹟乃推無奕毫翰云為任興所適能事雅量末歸安石¶
<pb:KR4h0139_WYG_104-10b>¶
至夫藴虛静善草正方圎自窮禮法拘性猶恒徳之仁¶
智應物之龜鏡恨其心懼景興書輕子敬塞孟津而捧¶
土損智力有餘病(謝尚字仁祖陳郡人晉散騎常侍今/見具姓名草書一紙六行謝奕字無)¶
(奕晉鎮西將軍今見帶名行書一紙六行謝安字安石/尚弟晉侍中太傅今見具姓名正書二紙三十行安得)¶
(獻之書時斷/作紙夾焉)業盛琅琊茂𢎞厥初衆能之一乃草其書¶
將以潤色前範遺芳後車風稜載蓄髙利有餘類賈勇¶
之武士等相驚之戲魚有子敬倫蹟存目驗以古窺今¶
調渉浮豔尚期羽翼鴻漸芝蘭香染與兄搨而弟真將¶
<pb:KR4h0139_WYG_104-11a>¶
奢也而寧儉繩繩宜爾傑出季琰露鋒芒而豁懐傍禮¶
樂而無檢猶摶扶揺而坐致超峻極而非險(王導字茂/𢎞瑯琊人)¶
(晉丞相諡曰文獻公今見具姓名草書兩紙共六行王/劭字敬倫即導子晋車騎將軍今見具姓名草書一紙)¶
(六行兄即恬洽不見真蹟治子珉字季琰/晉中書令今見具姓名草書一紙凡八行)然則窮極奥¶
㫖逸少之始虎變而百獸跧風加而衆草靡肯綮遊刃¶
神明合理雖興酣蘭亭墨仰池水武未盡善韶乃盡美¶
猶以為登泰山之崇髙知羣阜之迤邐逮乎作程昭彰¶
裦貶無方穠不短纖不長信古今之獨立豈末學而能¶
<pb:KR4h0139_WYG_104-11b>¶
揚幼子子敬創草破正雍容文經踴躍武定態遺妍而¶
多狀勢由已而靡罄天假神憑造化莫竟象賢雖乏乎¶
百中偏悟何慙乎一聖斯二公者能知方祁氏之奚午¶
天性近周家之文武誠一字而萬殊且含規而孕矩然¶
而真蹟之稱獨標俁俁忘本任心余所不取何哉且得¶
於書法失於背古是知難與之渾樸言可以為礱斲主¶
矣(王羲之字逸少晉右軍將軍前後多見行草書唯正/書世上稀絶幼子獻之字子敬晉中書令今世上多)¶
(見行書獨歩不可具舉蹟書之書稱二王輙加真/字餘雖超越者並通謂之絶跡盖俗學之意也)温温¶
<pb:KR4h0139_WYG_104-12a>¶
伯輿亦扇其風風流之表軒冕之中骨體慢正精彩沖¶
融已髙天然恨乏其功如承奕葉之貴胄備夙訓之神¶
童(王廞字伯輿即導孫薈子晋司徒/左長史今見帶名草書一紙七行)粤若太原之英二¶
子間生仲祖慕元常之則懐祖通文獻之情方言慕而¶
我愧(言慕/鍾繇)比叔文而彼榮(比叔文/即謝藻)習所通而不及(言通/王導)¶
參放之而先鳴(參温/放之)結束體正肆力專成猶棟梁富於¶
合抱巧匠斲而未精(即王/濛也)髙利迅薄連屬攲傾猶鳥避¶
羅而勢側泉激石而分横(即王述也王濛字仲祖太原/人晉金紫光禄大夫今見具)¶
<pb:KR4h0139_WYG_104-12b>¶
(姓名正書一紙二行王述字懐祖太原人晉/尚書令藍田侯今見具姓名草書一紙三行)若夫反古¶
不忘吾推世康似無逸少如禀元常猶落太階之蓂莢¶
掇秘府之芸芳(丁潭字世康㑹稽人固孫彌子晉散/騎常侍今見正草書各一紙共十行)次¶
道淳實寡於風彩自是雄姿翰墨具在如士大夫之京¶
華遊處參貴胄而膚質未改(何充字次道廬江人庾亮/舅晉侍中司空今見帶名)¶
(行書/三行)行仁靡雜唯鍾是師悦端閑於髙軌能終始於清¶
規雖帶偏薄亦能鄰幾若鳳雛始備於五彩長松僅攀¶
乎一枝(劉訥字行仁瑯琊人晉散騎常侍今/見康帝啓四紙共有三十五行也)真長則草¶
<pb:KR4h0139_WYG_104-13a>¶
含稚恭之厚爽正邇越石之羈束輕浮森峭穠媚藻縟¶
落衆木於秋杪狎羣鷗於水曲(劉琰字真長沛郡人晉/丹陽尹今見具姓名行)¶
(書及草各一/帖共六行)國明勵躬鍾氏餘風壯利纖薄守雌知雄¶
如道門之子仙路時通(張澄字國明吳郡人嘉之子晉/光禄大夫今見咸康八年帶名)¶
(正書上成帝/啓一紙七行)猗歟子成徇蹟過名正隸敦實藳草沈輕¶
元常髙風雖疎復呈猶不考撃之鍾鼔含律吕之音聲¶
(劉璞字子成南陽人晉光禄勲即得道南岳魏夫人之/子夫人魏舒女父義晉河内修武令今見具姓名行書)¶
(及草兩紙/共二十行)君祖馳馭藝忝令譽窮正驗草而罕逮其能¶
<pb:KR4h0139_WYG_104-13b>¶
作偽亂真而未可為據正企鍾而悠邈草師王而莫著¶
與夫敬仁道羣(王脩/江灌)或拔茅以連茹猶鋭意鵬舉致身¶
鷹翥(張翼字君祖下邳人晉東海太守時穆帝令翼寫/王右軍手表帝自批後右軍殆不能别乆乃悟云)¶
(小人幾欲亂真今見具姓名/正草書緫三帖共十六行)元子正草厚而不倫若遺¶
翰墨猶帶真淳似山林之樂道非玉帛之能親(桓温字/元子譙)¶
(國人彞子晉丞相大司馬南郡宣武公/今見其行草書帶名四紙共三十行)敬道耽翫鋭思¶
毫翰依憑右軍志在凌亂草狂逸而有度正疎澀而猶¶
憚如浴鳥之畏人等驚波之泛岸(桓𤣥字敬道温子歴/晉義興太守自署丞)¶
<pb:KR4h0139_WYG_104-14a>¶
(相僭號曰楚今見帶名正/行草書緫十紙共六十行)道羣閑慢氣格自充始習新¶
制全移古風與伯輿之合極(王/廞)若子敬之童䝉猶富禮¶
樂之世胄備神彩於厥躬(江灌字道羣陳留人晉侍中/中䕶軍今見帶名行書一紙)¶
(七/行)長茂草勢旣捷而疎慕王不及獨斷所如猶鷙鳥撃¶
搏而失中因蹭蹬於古墟(沈嘉字長茂吳郡人晉吳興/太守今見具姓名草書共三)¶
(行/)元寳剛直兩王之次骨正力全軌範宏麗凌突子敬¶
病於輕肆同變武而習文若訪龍而獲驥(劉瓌之字元/寳沛國人晉)¶
(御史中丞義城伯今/見帶名行書九行)季舒纖勁循古有禮遇稀難評唯¶
<pb:KR4h0139_WYG_104-14b>¶
署一啓(劉廞字季舒㑹稽人晋光禄/大夫今見書名啓一紙也)順陽筆精吾見𤣥¶
平近瞻元常俯視國明(張/澄)利且掩薄能多似生如班輸¶
之運斧乏棟梁以經營(范汪字𤣥平順陽人晉安北將/軍今見具姓名正書謝睗𤓰啓)¶
(四行/矣)武子正筆頗全古質去凡忘情任樸不失猶髙人¶
之與釋子志由道而秉律(范寗字武子汪子晉中書侍/郎今見帶名正書啓三紙共)¶
(二十/一行)長民則全效子敬便於性分宏逸生於天機衆妙¶
緫而獨運凌所師而小薄壯若已而不紊猶豁其流而¶
冰開殷其響而雷奮(諸葛長民瑯琊人晉輔國將軍宣/城内史今見具姓名行書一紙六)¶
<pb:KR4h0139_WYG_104-15a>¶
(行/)道和閑雅離古躡真慢正由德髙蹤絶塵若昂藏博¶
達之士謇諤朝廷之臣(劉穆之字道和東莞人晋侍中/司徒今見具姓名行書一紙六)¶
(行/)放之率爾草健筆力豈忘保持足見準則猶片錦呈¶
巧細流不極(温放之太原人嶠子晉黄門/侍郎今見草書具姓名二行)楊真人之正¶
行兼淳熟而相成方圓自我結構遺名如舟楫之不繋¶
混寵辱以若驚(真人諱羲𢎞農人今/見行書帶名六行)宋珽訛緊足光利¶
用習古者或以為輕日新者必因而重猶樸散而分形¶
器務成而立賦頌(宋珽廣平人晉相府參軍/今見行書具姓名凡四行)宋武德輿¶
<pb:KR4h0139_WYG_104-15b>¶
法含古初見荅道和之啓未披有位之書觀其逸毫巨¶
麗載兆虎變髙躅莫究其涯雄風於焉已扇猶金玉鑛¶
璞包露貴賤(劉裕字徳輿彭城人翹子晉太尉中書監/封宋公後受禪稱宋武帝今見帶名批劉)¶
(穆之啓兩紙/共六行矣)皇矣文帝天知正隸舉已達於縱横攀王¶
媚於緊細(獻/之)向精專而習熟幾可與之興替尚瞻撃水¶
之鵬摶且並聞天之鶴唳(文帝諱義隆武帝第三子今/見帶名正行書兩帖共七行)¶
(雜批五處共/有二十行也)孝武則武威戡難翰墨馳聲雖禀訓而已¶
髙恨一簣而未成徒忌人之賢已異及父之令名(武帝/書視)¶
<pb:KR4h0139_WYG_104-16a>¶
(文帝為/未及)與思話而雄強追彦琳而愧恥(蕭思話/孔琳之)若夷狄¶
之佳麗慕顔容於桃李(孝武帝諱駿字休龍文帝第三/子今見帶名正書啓十行又行)¶
(書都四紙/共十三行)太宗徽音用壯之心遺棄鄙野不無髙深快¶
突俗工匠古鄰今冠樝棃之下果怯鸞鳳之珍禽(明帝/諱彧)¶
(字休炳孝武帝弟今見帶名行/書四紙并批雜啓等共八行也)南平休𤣥筆力自全幼¶
齒結構老成天然比夫鳥在鷇龍潛泉符彩卓爾文詞¶
粲然(南平王鑠字休𤣥文帝第四/子今見帶名啓正書兩行)休茂尚沖已工法則¶
長於用筆結字短於精神骨力性靈可觀運用未極猶¶
<pb:KR4h0139_WYG_104-16b>¶
鳬雛鵠子初備羽翼(海陵王休茂文帝第十四子今見/正書帶名啓四行姚懐珍押尾)¶
後見三謝兩張連輝並俊若夫小王風範骨秀靈運快¶
利不拘威儀或擯猶飛湍激矢電注雷震(謝靈運陳郡/人宋侍中祕)¶
(書監今見帶/名行書七行)方明寛和穏媚且潤如幽閑女德禮教士¶
𦙍(謝方明陳郡人惠連父宋㑹稽/太守今見帶名正書籖三行也)茂度逸翰景初清規¶
或大言而峻薄(景初對文帝云臣恨/二王不得臣之體)或寡譽而拙竒(王/僧)¶
(䖍書用拙/筆以自容)並心輕兩王蹟及宗師擬鶴鳴而子和殊鯉¶
退而學詩(張茂度吳郡人敞子宋㑹稽太守今見具姓/名行草書兩紙共十行張永字景初茂度子)¶
<pb:KR4h0139_WYG_104-17a>¶
(宋征西將軍今見正行/草書五紙共三十行矣)敬元則親得法於子敬雖時移¶
而間出手稽無方心敏奥術虚薄而不忘本分縱横而¶
粗得師骨遇其合時髣髴唐突猶圖騏驥而莫展塑真¶
仙而非實爾後王羊謬同衆靡餘風彦琳敬叔允執厥¶
中孔則愈於緊速病於乾偏超舉之餘窺羊及肩猶蓬¶
瀛心想濩武風傳競其豐利又覩薄氏纖圎克成骨力¶
猶稚精彩潤密乃誠莫貳掩友凌師抑亦其次雖鍮無¶
金價而珉實玉類(羊欣字敬元泰山人不疑子宋中散/大夫與邱道䕶同授獻之筆法今見)¶
<pb:KR4h0139_WYG_104-17b>¶
(正行草具姓名書二十餘紙凡六七巻所言王羊謬同/諺云買王得羊不失所望言虚也孔琳之字彦琳㑹稽)¶
(人宋太常卿今見具姓名正行書三紙共二十行薄紹/之字敬叔丹陽人宋給事中與楊孔並師小王今見具)¶
(姓名行書四紙/共二十八行)淮水茂族敬𢎞不墜胡朝餘風翰墨兼¶
至旣約古而任逸亦遺能而獨駛猶創埏埴於昔人全¶
樸略而成器(王敬𢎞瑯琊人導孫桓𤣥姊夫宋侍中左/光禄大夫今見具姓名草書一紙四行也)¶
蔓衍枝派思𤣥不忘穏厚而無法度淳和而蓄鋒芒猶¶
君子自適順時行藏(王思𤣥瑯琊人宋南康太/守今見具姓名行書三行)顔氏儒¶
門士遜墨妙大令典則中散氣調薄首孔肩體格惟肖¶
<pb:KR4h0139_WYG_104-18a>¶
如驚弦履險避地膺峭(顔竣字士遜瑯琊人延之子宋/右將軍東揚州刺史今見具姓)¶
(名行書一紙五行言薄首孔/肩則獻之羊欣紹之琳之)桓公䕶之神凝筆遲富雅¶
景乏士規猶門寒道髙衣薜言詩(桓䕶之字彦宗洛陽/人宋寧朔將軍今見)¶
(具姓名行書/一紙四行)翩翩正祖恭已法則師資小王深入閫域¶
安知逸氣未詳筆力猶驥異真龍紫非正色(駱簡字正/祖丹陽人)¶
(宋鉅野令今見行書一紙五/行有姚懐珍徐僧權等押尾)思話緜宻緩歩娉婷任性¶
工隸師羊過青似鳬鷗鴈鶩游戲沙汀(蕭思話蘭陵人/宋征西將軍丹)¶
(陽尹今見帶名正書啓兩紙/共十三行具姓名行書三行)二王變古法有所屬兢兢¶
<pb:KR4h0139_WYG_104-18b>¶
秀之斂翰謹束如仙童樂静不見可欲(龎秀之宋江州/刺史今見正書)¶
(具姓名啓/一紙十行)仲逺循常由衷邇俗企彦琳之牆仭遵茂度¶
之軌躅(張茂/度)豈聞一而得三同出吳而入蜀(巢尚之字/仲逺魯國)¶
(人宋寧朔將軍今/見帶名行書七行)世期旁通崛強斷利叅方回之章法¶
(郗/愔)得敬元之草意(羊/欣)匪庖丁之觧牛同君子之不器(裴/松)¶
(之子世期河東人宋散騎常侍大中大夫今/見具姓名章草書慰勞文一巻二十四行)長玉靡慢¶
神閑態穠荷小王之偉質錯明帝之髙蹤執德而風塵¶
不雜發言而禮義攸從(徐爰字長玉瑯琊人本名瑗避/傅亮諱除玉宋大中大夫今見)¶
<pb:KR4h0139_WYG_104-19a>¶
(正書具姓名上明/帝啟一紙五行)江侯僧安健利而乾貌兼輕媚體出多端¶
猶廣庭之卉木小苑之峰巒(江僧安陳留人宋太子中庶子/今見具姓名行書一紙八行)¶
道力草雄圓轉不窮壯自躬之體格疲逸少之遺風猶立言¶
而逍遥出世驗迹乃夙夜在公(賀道力㑹稽人宋吳興令今/見具姓名草書二紙共二十)¶
(行/)齊髙則文武英威時來運歸挺生紹伯墨妙翰飛觀乎¶
吐納僧度擠排子敬昻藏鬱拔勝草負正猶力稽牛刀水¶
展龍性(蕭道成字紹伯蘭陵人永之子宋右僕射太尉封/十郡為王及受禪即位稱齊髙帝今見具姓名行)¶
(草書及雜批/三十餘紙)世祖宣逺象賢豈敢仰英規而無功超筆力而¶
<pb:KR4h0139_WYG_104-19b>¶
有膽莫顧程式率由胷襟能騁逸氣未忘童心若横波束¶
薪泛濫淺深(武帝諱賾字宣逺髙帝長子今見/帯名行草書及雜批等十餘紙)子良則¶
能知未善心逺蹟邇家風若遺古則翻鄙雖有力而無體將¶
從真而自美猶土階茅茨儉徳之始(竟陵王子良武帝子/今見帯名行書四行)彦回¶
無節筆翰亦爾快利不拘足用而已如拔楓柳抑亦杞梓(禇淵字/彦回河)¶
(南人宋末與髙帝同掌樞宻後齊臺見以佐命功授/司徒中書監今見具姓名草書二紙共一十三行)蔚先忠¶
良自我名揚老成不虧和雅允臧若窮隠肥遁志傲侯王¶
(禇賁字蔚先淵之子齊祕書監因父憂免職便不仕時人以為/恥父失節於宋室遂爾屏居今見正書啟具姓名一紙凡八行)¶
<pb:KR4h0139_WYG_104-20a>¶
非禮不言從容始昌如碩徳君子道義難量而盛徳有素¶
筆精源長(徐孝嗣字始昌東海人齊太尉/尚書令今見正書啟共二紙)簡穆父子載茂餘¶
芳僧䖍則宻緻豐富得能失剛鼓怒駿爽阻圓任強然¶
而神髙氣全耿介鋒芒發巻伸紙滿目輝光才行兼而雙¶
絶名實副而特彰如運籌決勝威震殊方伯寳次道並資¶
義訓兄則雜(太祖/髙帝)而外兼稟家君於已分弟則纎薄無滯¶
過庭益俊並能寛閒墨妙逸速毫奮比達士與君子人¶
不知而不愠仲寳同夫季舒署名目窺牆仞(王僧䖍瑯琊人/曇首子齊尚書)¶
<pb:KR4h0139_WYG_104-20b>¶
(令簡穆公今見正書具姓名啟二并行書共十五紙王慈/字伯寳王志字次道並僧䖍子慈齊侍中冠軍今見具姓)¶
(名行書兩紙共二十五行弟志齊侍中吏部尚書令見具/姓名行書三帖共七行王儉字仲寶僧綽子齊尚書令今)¶
(見署名啟行字而已/與孔廞同廞字季舒)茂謙則壯而不宻騁志恒俗輕師模¶
任縱欲如勇夫格獸徑越林麓(劉撝字茂謙彭城人齊太子洗/馬御史中丞今見行書兩紙共)¶
(二十/行)寳光楷之同調合韻差池去就羽翮齊振依蕭附王¶
(道成/僧䖍)俱曰慕藺論骨氣而胡壯驗精神而顧峻猶岸柳之先¶
春得地連於河潤(顧寳光吳郡人齊司徒左西掾今見/具姓名行書兩紙共二十行胡楷之)¶
(南昌人齊度支尚書今/見帯名行書一紙八行)希秀之蹟敬叔之倫(薄紹/之)正則¶
<pb:KR4h0139_WYG_104-21a>¶
謹促有度草則拘檢靡伸如儉徳君子清朝士人(徐希/秀瑯)¶
(琊人齊驍騎將軍今見具姓/名行書草書兩紙共十二行)思光逸才揮翰無滯超寳¶
光之力從僧䖍之制越恒規而渉往出衆格而靡繼如¶
塞路蓬轉摩霄鳶唳(張融字思光吳郡人齊司徒左長/史今見具姓名草書一紙九行)¶
梁則髙祖叔達恢𢎞厥躬泯規矩合童䝉文勝質而辭¶
寡明察衆而理窮猶巧匠琢玉心愜雕蟲(蕭衍字叔達/蘭陵人順之)¶
(子齊左僕射征東將軍封梁王及受禪即位稱梁/武帝今見帶名行書及制草雜批等四十餘紙)簡文¶
摹鍾不瑕有害慠景喬而含古(蕭子/雲)肩邵陵而去泰(簡/文)¶
<pb:KR4h0139_WYG_104-21b>¶
(帝諱綱字世纘武帝第三子今見帶名正書/啓四紙并寫禪師碑文六紙及行書四行)世調則氣¶
吞元常若置度内方之惠達(蕭/特)㫖趣猶味擅時譽而徒¶
髙考遺蹤而罕逮(邵陵王綸字世調武帝第/六子今見帶名行書三紙)孝元不拘¶
快利睢盱習寛疎於一體加緊薄而小殊惟數君之翰¶
墨稱(去/聲)天倫之友于皆可比蘭菊殊芳鴻鴈異軀(孝元/帝諱)¶
(繹字世誠武帝第七子今/見具姓名行書一十五行)仲正則寛而壯賒而密婆娑¶
蹣跚綽約文質禀庭訓而㣲過任天然而自逸若衆山¶
之連峰探仙洞而不一(蕭確字仲正綸子梁廣州刺史/永安侯今見具姓名行草書兩)¶
<pb:KR4h0139_WYG_104-22a>¶
(紙一十/五行)景喬則潤色鍾門性情勵已豐媚輕巧纖慢旖¶
旎詩雖易其國風賜豈賢於夫子猶鸞窺鏡而鼔翼虎¶
不咥而履尾(蕭子雲字景喬蘭陵人梁侍中國子祭酒/今見正書具姓名啓及臨右軍書共三十)¶
(行又見草書/六十餘紙)名劣筆健乃逢王克通流未精疎快不忒¶
猶腐儒宿士運用自得(王克瑯琊人梁尚書僕射今見/具姓名草書四行有胡昂印尾)¶
陸杲迅熟騁健遣能任縱便無風稜如郊坰羽獵䎀狨¶
奔騰(陸杲吳郡人梁光禄大夫揚州/大中正今見具姓名草書九行)體雜閑利覩夫彦¶
昇構牽掣而無法任胷懐而足憑猶注懸泉咽凝冰(任/昉)¶
<pb:KR4h0139_WYG_104-22b>¶
(字彦昇樂安人梁吏部侍郎掌/著作今見具姓名草書五行)茂逺捷鋭足以自給彦¶
和連環迅不可及如過雨之奔簷霤飛燎之赫原隰(傅/昭)¶
(字茂逺北地人梁祕書監金紫光禄大夫貞子今見具/姓名草書一紙一十一行朱异字彦和吳郡人中領軍)¶
(右僕射今見具姓名/草書一紙十三行)文海緊快勢逸氣髙未忘俗格鋭¶
意操刀猶樂成名於朝野嗤遁迹於蓬蒿(王籍字文/海瑯琊人)¶
(僧䖍子梁左塘令今見/具姓名草書凡八行)季和慢速風規所屬圓轉頗¶
通骨氣未足(殷鈞字季和陳郡人梁國子祭酒/今見行草書兩帖共有一紙三行)文磯纖¶
潤穏正利草輭媚横流姿容美好若其抑阮裦殷庶幾¶
<pb:KR4h0139_WYG_104-23a>¶
同塵似泉激溜於懸磴木垂條於晩春(阮研字文磯陳/留人梁交州刺)¶
(史今見具姓名正/行草書五十餘紙)惟子深與惠達緫景喬之幼志俱親¶
拂毫同陪結字深正穩而寡力達草寛而豐意或比父¶
而疎省或過師而巧媚誰與别其羅紈且欲同乎篋笥¶
(王裦字子深瑯琊人規子梁尚書僕射蕭特字恵達子/雲子梁海鹽令今見正行草書具姓名共有二十六紙)¶
肩吾通塞并乏天性工歸文華拙見草正徒聞師阮(阮/研)¶
何至遼夐使鉛刀之均鋒稱並利而則佞(庾肩吾字子/慎新野人梁)¶
(度支尚書今見具/姓名行書三紙)通明髙爽緊宻自然捭闔宋文峻削¶
<pb:KR4h0139_WYG_104-23b>¶
阮研載窺逸軌不讓真仙猶龍髯鶴頸奮舉雲天(陶𢎞/景字)¶
(通明丹陽人隐居山林武帝追諡貞白/先生今見具姓名正行書一十二行)彦淵氣懦任力¶
或滯猶翮短風髙昇沉靡制(江蒨字彦淵濟陽人梁吏/部侍郎今見具姓名行書)¶
(一紙/三行)𢎞讓迅快放誕可觀利疾速著輕乾若星居僻陋¶
木蔓樛盤(周𢎞讓汝南人𢎞正弟今/見草書七行有胡昂押尾)蠢蠢懐約任已作¶
制若孤陋儒生辛勤一藝(范懐約吳郡人梁東宫侍書/今見正書寫正覧一巻并具)¶
(姓名行/書一紙)爰及陳氏霸先創業盤桓有威牢落無法等王¶
師憑怒挫衂攻劫嗟文煬而不知徒染毫而敗法(陳霸/先潁)¶
<pb:KR4h0139_WYG_104-24a>¶
(川人文讚子歴梁司空丞相封為陳公後受禪即位稱/陳武帝今見批沈格啓行書四行文帝諱蒨字子華武)¶
(帝子見批陸瓊啓行書三行煬帝諱叔/寳字元秀宣帝子今見帶名行書一紙)沈氏后德名標¶
婺華允光親署獨美可嘉如晩晴陣雲傍日殘霞(煬帝/后沈)¶
(氏吳興人君理之女今/見署啓一紙婺華后字)叔齊鬱然署押而已伯仁軟慢¶
尺牘近鄙欽榮之勁舉雖師心而入流髙疎壯浪復覩¶
伯謀並如䇿馬馳逐葦杭泛浮(新蔡王叔齊字子蕭煬/帝弟官至侍中國子祭)¶
(酒見署名書一紙廬陵王伯仁字壽之煬帝子官至光/禄大夫中武將軍今見具姓名行書四行永陽玉伯智)¶
(字榮之廬陵王弟官至左翊將軍今見帶名行書七行/桂陽王伯謀字深之永陽王弟官至丹陽尹今見帶名)¶
<pb:KR4h0139_WYG_104-24b>¶
(行書/五行)智永智果禪林筆精天機淺而恐泥志業髙而克¶
成或拘凝重蕭索家聲或利凡通周章擅名猶能作緇¶
門之領袖為當代之準繩並如君子勵躬於有道髙人¶
保志而居貞(㑹稽永欣寺僧智永俗姓王氏右軍孫今/見具名真草千文數本并帶名草書二紙)¶
(僧智果㑹稽人/帶名草書一紙)坡陁緫持獨歩方外甘率性而衆異非¶
接武於興㑹若時違隐淪卒不冠帶(江總字總持濟陽/人陳尚書令今見)¶
(具姓名草書/一紙三行)孝穆鄙重剛毅任拙猶偏禆武夫膽勇智¶
怯(徐陵字孝穆東海人陳左僕/射今見正書帶名啓一紙)仲倫則快速無度馳突¶
<pb:KR4h0139_WYG_104-25a>¶
不疎尺題已終筆勢仍餘似逸籠檻之衆鳥恣飛鳴之¶
所如(沈君理字仲倫吳興人陳尚書吏部郎/中駙馬都尉今見具姓名草書一紙)德章率爾¶
流浪急速骨氣乍髙風神入俗符縱志而失道等潰河¶
與顛木(袁憲字德章陳郡人陳右僕射今/見具姓名草書兩行有胡昂印尾)快哉伯武心¶
空手敏古風若遺令範惟允如平郊逸驥晩景飛隼(毛/喜)¶
(字伯武榮陽人陳吏部尚書今/見具姓名草行書共有四紙)翩翩濟陽茂世希祥任¶
樸無聞適俗不忘父輕而迅子凛而強(蔡景歴字茂世/濟陽人陳度攴)¶
(尚書今見具姓名行草書三紙子徵字/希祥陳中書令今見具姓名草書二紙)接武隨波雷同¶
<pb:KR4h0139_WYG_104-25b>¶
野王如異磽肥之挺質俱竹柏之凌霜(顧野王字希馮/陳黄門侍郎領)¶
(大著作今見具/姓名草書二紙)知道則寛疎弛慢無可取則削凡常病¶
窒塞猶岸陸縱獺艱辛騁力(伏知道昌平人陳鎮北長/史今見具姓名草書三紙)¶
含茂悠悠薦臻同德廹時季而陵替俱道䘮於翰墨徒¶
麋鹿為後先非勝負可差忒(謝嘏字含茂陳郡人陳中/書令今見具姓名草書三)¶
(紙/)賀氏曰朗雖非動人不事筆力猶阻學貧三者若宦¶
游旅泊衣化風塵(賀朗㑹稽人陳祕書監/今見具姓名行書三紙)文深孝逸獨¶
慕前蹤至師子敬如欲登龍有宋齊之面貌無孔薄之¶
<pb:KR4h0139_WYG_104-26a>¶
心胷(趙文深天水人後周為書學博士書蹟為時所重/孝逸湯隂人隋四門助教深師右軍逸效大令甚)¶
(有功業當平梁之後王襃入國舉朝貴胄皆師於褎唯/此二人獨負二王之法俱入隋臨二王之蹟人間往往)¶
(為寳/耳)蕭條北齊浩汗仲寳劣充凡正備法緊草遐師右¶
軍歘爾由道究千變而得一乗薄俗而居老如海岳髙¶
深青分孤島(劉珉字仲寳彭城人彦英子北齊三/公郎中今見具姓名草書十二紙)隋則¶
𤣥平嗣芳訛熟名揚彦謙草力浮緊循常糟粕右軍之¶
化依稀夫子之牆皆如益星榆之衆象無月桂之孤光¶
(劉𤣥平珉之子潔志髙蹈隋贈貞範先生今見具姓名/行書二紙房彦謙清河人司隸刺史今見具姓名草書)¶
<pb:KR4h0139_WYG_104-26b>¶
(十/紙)昌衡跌宕率爾而作雖蔑法而或乖乃由衷而不怍¶
似野笋成竹長風隕籜(盧昌衡字子均范陽人隋侍中/贈司空父道䖍子均隋禮部侍)¶
(郎太子左庶子今見/具姓名行書一紙)¶
　　述書賦下　　　　　　　　　(唐/)竇臮¶
我巨唐之膺休一六合而闡幽武功定文德修髙祖運¶
龍爪陳睿謀自我雄其神貌冠梁代之徽猷(神堯皇帝/隴西李氏)¶
(諱淵仕隋官至殿内少監右驍衛將軍大丞相封唐王/及受禪即位革隋為唐又王右軍書柱作爪形時觀者)¶
(號為龍爪書髙祖師王裦/得妙故有梁朝風格焉)太宗則備集王書聖鑒旁啓¶
<pb:KR4h0139_WYG_104-27a>¶
雖躡閭井未登階陛質詎勝文貌能全體無風骨緫法¶
禮(文武皇帝諱世民神堯子當貞觀年中/鳩集二王真蹟徴求天下并充御府)武后君臨藻¶
翰時欽順天矜而永保先業從人欲而不顧兼金(則天/皇后)¶
(沛國武氏士彠女臨朝稱尊號曰大周金輪皇帝時鳳/閣侍郎石泉王公方慶即晉朝丞相導十世孫有累代)¶
(祖父書蹟保傳於家凡二十八人緝成一十一巻后墨/制問方慶方慶因而獻馬后不欲奪志遂盡摹寫留内)¶
(其本加寳飾錦繢歸還王氏人到於今稱/之右史崔融撰王氏寳章集序具紀其事)睿宗垂文規¶
模尚古飛五雲而在天運三光以窺户(睿宗皇帝天后/第四子性淳和)¶
(好書史尚古質書/法正體不樂浮華)開元應乾神武聦明風骨巨麗碑版¶
<pb:KR4h0139_WYG_104-27b>¶
崢嶸思如泉而吐鳳筆為海而吞鯨諸子多藝天寳之¶
際蹟且師於翰林嗟源淺而波細(開元天寳皇帝仁孝/慈和兼負英斷好圖)¶
(書少工八分書及章草殊異英特自諸王殿下已下多/效吳嗣李涂雖有工夫不能髙逺開元中八分書北京)¶
(義堂西岳華山東岳封禪碑雖有當時院中/學士共相摹勒然其風格大體皆出自聖心)漢王童年¶
自得書意夙承羲獻守法不二(漢王元昌/文皇帝弟)惠文靡倦博¶
好敦勸恨夫有始無終灰燼成空茍懼存而投閣徒榮¶
殁而昇宫尚可謂梁園筆壯樂府文雄累聖重光之盛¶
業六書一藝之精工非所以抑至人之徇已服勇士以¶
<pb:KR4h0139_WYG_104-28a>¶
雕蟲責繁聲於韶濩徵豔色於蒼穹者也(岐王元範追/册惠文太子)¶
(開元皇帝弟時天府圖書為張昌宗竊換張氏誅後歸薛/稷稷没為王所得初不聞奏後慮焉乃盡焚之言樂府文)¶
(雄者王多能好事有/文詞特為歌者所唱)爰有懐琳厥蹟疎壯假他人之姓¶
字作自已之形狀髙風甚少俗態尤多吠聲之軰或浸¶
餘波(李懐琳洛陽人國初時好為偽蹟其大急就稱王/書及七賢書假云薛道衡作叙及竹林叙事并衛)¶
(夫人咄咄逼人嵇康絶交書並懐琳之偽蹟也有姓謝/名道士者能為繭紙嘗書大急就兩本各十紙言詞鄙)¶
(下跋尾分明徐唐沈范蹤迹烜赫勞茹裝背持以質錢/貞觀中勅頻搜尋彼之錢主封以詣闕太宗殊喜賜縑)¶
(二百疋懐琳乃上别本因得待詔文林舘故在内之本/有貞觀印焉頃年在右相林甫家後本在張懐瓘處尋)¶
<pb:KR4h0139_WYG_104-28b>¶
(博易與/李起居)若乃出自三公一家面首歐陽在焉不顧偏醜¶
䫜翹縮爽了裊黝糺如地隔華戎屋殊户牖學有大小¶
夏侯書有大小歐陽父掌邦禮子居廟堂隨運變化為¶
龍為光(歐陽詢長沙人紇之子幼孤陳中書令江總收/養書出於北齊三公郎中劉珉官至率更令太)¶
(常少卿子通亦能繼/美拜納言封渤海公)永興超出下筆如神不落疎慢無¶
慙世珍然則壯文磯而老成與貞白而德鄰如層臺緩¶
歩髙謝風塵纂煥嗣聖體多拘檢如彼珷玞亂其琬琰¶
(虞世南㑹稽人荔之子蹟居四公之上官至祕書監贈/禮部尚書封永興公子纂孫煥皆能繼世煥授武官在)¶
<pb:KR4h0139_WYG_104-29a>¶
(仗宿衛初隋有猛將來䕶兒子恒濟皆負才學入唐繼/登三事故陸元方所云來䕶兒兒把筆虞世南兒帶刀)¶
(言物極則反/一至於此也)河南專精克儉克勤伏膺告誓鋭思猗文¶
恐無成於畫虎將有類於效顰雖價重衣冠名髙内外¶
澆漓後學而得無罪乎(禇遂良河南人兼愛子尚書左/僕射河南公兼愛名亮東都人)¶
柬之效虞疎薄不逮少保師褚菁華却倍超碩䑕之效¶
能愧隋珠之掩纇(陸柬之吳郡人仁公子虞氏之出官/為著作郎薛稷河東人太子少保)¶
房文昭則雅而和隱乃訛精神乏氣胷臆餘波若蘋萍¶
異品共泛中河(房喬字𤣥齡清河人彦謙子/官至司空贈太尉文昭公)殷公王公¶
<pb:KR4h0139_WYG_104-29b>¶
兼正兼署大乃有則小非無據騏驎將騰鸞鳳欲翥題¶
二牓而蹟在歎百川而身去(殷仲容陳郡人不害之孫/令名之子奕世工書尤善)¶
(書額官至禮部郎中書汴州安業寺額京師裒義開業/資聖寺東京太僕寺靈州神馬觀額皆精妙曠古王知)¶
(敬太原人門傳孝義工正行善署書與殷殊塗而同歸/兼草書弟知慎工圖畫兄官至祕書少監當時䨇絶與)¶
(仲容齊肩天后詔一人署一寺額仲容題資聖知敬題/清禪俱為獨絶洛川長史德政二賈碑在修行寺東南)¶
(角即知敬之蹟極峻利豐秀清禪資聖寺至今路人識/者駐馬往觀普濟度寺即父令名手蹤皆為後代程式)¶
王祕監則首未全貞尊道重徳或終紙而結字或重模¶
而足(遵句/反)墨濩落風規雄壯氣力播清譽而祖述屢見¶
<pb:KR4h0139_WYG_104-30a>¶
賞於有識如曲圃鴻飛芳園桂植(王紹宗瑯琊人修禮/子官至祕書少監)¶
䖍禮凡草閭閻之風千紙一類一字萬同如見疑於冰¶
冷甘没齒於夏蟲(孫過庭字䖍禮富陽/人右衛胄曹參軍)張長史則酒酣¶
不羈逸軌神澄回眸而壁無全粉揮筆而氣有餘興若¶
遺能於學知遂獨荷其顛稱(張旭吳郡人左率/府長史俗號張顛)雖宜官¶
售酒子敬揮帚遐想邇觀莫能假手拘素屏及黄巻則¶
多勝而寡負猶莊周之寓言於從政乎何有(後漢師宜/官工書嗜)¶
(酒每遇酒肆輙書於壁逺近咸觀酒因大售計價償足/而滅之王子敬以帚泥書壁觀者如市已上皆言旭之)¶
<pb:KR4h0139_WYG_104-30b>¶
(可/比)湖山降禮狂客風流落筆精絶芳詞寡儔如春林之¶
絢彩實一望而寫憂雍容省闥髙逸豁達觧朝服而歸¶
鄉斂霓裳而辭闕(賀知章字維摩㑹稽永興人太子洗/馬德仁之孫少以文詞知名工草隸)¶
(書進士及第歴官太常少卿禮部侍郎集賢學士太子/右庶子兼皇太子侍讀檢校工部侍郎遷祕書監太子)¶
(賔客慶王侍讀知章性放善謔晩年尤縱無復規檢年/八十六自號四明狂客每興酣命筆好書大字或三百)¶
(言或五百言詩筆唯命問有幾紙報十紙紙盡語亦盡/二十紙三十紙紙盡語亦盡忽有好處與造化相争非)¶
(人工所到也天寳二年以老年上表請入道歸鄉里特/詔許之重令入閣諸王以下拜辭上親製詩序令所司)¶
(供帳百寮餞送賜詩敘别知章表謝手詔答曰卿儒才/舊業德著老成方欲乞言以光東序而乃髙蹈世表歸)¶
<pb:KR4h0139_WYG_104-31a>¶
(心妙門雖雅意難違良深耿歎眷言離祖是用贈詩宜/保松喬慎行李也兒子等常所執經故令親别尊師之)¶
(義何以謝焉仍拜其子典設郎子曽為朝散大夫本郡/司馬以伸侍養知章以羸老乗輿而往到㑹稽無幾老)¶
(終元年冬十二月詔曰故越州千秋觀道士賀知章神/清志逸學富才雄挺㑹稽之美箭藴昆岡之良玉故飛)¶
(名仙省待詔龍樓願追二老之竒蹤克遂四明之狂客/允協初志脱落朝衣駕青牛而不還狎白鷗而長往舟)¶
(壑靡息人琴兩亡惟舊之懐有深追悼宜/加縟禮式展哀榮可贈兵部尚書者也)廣平之子令¶
範之首婭姹鍾門逶迤王後武都先覺翰墨泉藪子敬¶
元常得門窺牖侍中簡穆異代同友於孔門而升堂惜¶
顔子之不壽(徐嶠之東海人廣平太守子浩中書舍人/國子祭酒李造隴西人武都公言侍中簡)¶
<pb:KR4h0139_WYG_104-31b>¶
(穆即子/雲僧䖍)韓常侍則八分中興伯喈如在光和之美古今¶
逺代昭刻石而成名類神都之冠盖(韓擇木昌黎人工/部尚書歴右散騎)¶
(常/侍)赫赫許昌翰苑文房徴前賢而少對當聖代而難方¶
(田琦鴈門人德平之孫工八分小篆署書圖畫寫洪崕/子張氲雪樓并雪木行於世官歴陜令豫蘄許等州刺)¶
(史兼裝背有孫栖梧尤妙其事/德平武徳功臣拜兵部尚書)衛包蔡鄰功夫亦到出¶
於人意乃近天造(衛包京兆人工八分小篆通字學兼/象緯之術官至尚書郎蔡有鄰濟陽)¶
(人善八分本拙弱至天寳之/間遂至精妙相衛中多其蹟)滎陽昆弟内外光華揮毫¶
美麗自是一家幼弟曰逾丹青大誇信斲玉而剖石即¶
<pb:KR4h0139_WYG_104-32a>¶
揀金而披沙(鄭遷及弟邁遇並工八分崔氏出中書令/湜之甥遷官至浚儀尉季弟逾善山水天)¶
(寳中知/名梁宋)温良之德書畫兼美誠依仁以游藝同上善之¶
若水(皇室李權工八分弟樞工小篆姪平鈞亦善小篆/兼妙山水並冠絶一時淮安王神通曽孫權官歴)¶
(金州刺史樞侍御史/平鈞富詞學江陵掾)詩興入神畫筆雄精李將軍世稱¶
髙絶淵㣲已過薛少保時許美潤合格不珍(右丞王維/字摩詰瑯)¶
(琊人詩通大雅之作山水之妙勝於李思訓弟太原少/尹縉文筆泉藪善草隸書功超薛稷二公名望首冠一)¶
(時時議論詩則曰王維崔顥論筆則曰王縉李邕祖詠張/説不得預焉幼弟紞有兩兄之風閨門之内友愛之極)¶
史侍御惟則必優世業階乎籀篆古今折衷大小應變¶
<pb:KR4h0139_WYG_104-32b>¶
如因髙而矚逺俯川陸而必見(史惟則廣陵人殿中侍/御史即諫議大夫白之)¶
(子白善/飛白)吾家世業趙郡李君嶧山並騖宣父同羣洞於¶
字學古今通文家傳孝義意感風雲(李陽氷趙郡人父/雍門湖城令家世)¶
(住雲陽承曰門作尉冰兄弟五人皆負詞學工於小篆/初師李斯嶧山碑後見仲尼吳季札墓誌便變化開闔)¶
(如虎如龍勁利豪爽風行雨集文字之本悉在心胸識/者謂之蒼頡後身澥子騰冰子垍並詞塲髙第幼子曰)¶
(廣勤學孝義以通家/之故皆同子弟也)延安君則快速不滯若懸流得勢¶
三原君則婉媚巧密似垂楊應律(吾舅諱繪彭城人也/延安都督姨兄明若)¶
(山西平原人京兆三/原縣尉大理評事)宋儋李璆擅美中州李師王而意¶
<pb:KR4h0139_WYG_104-33a>¶
淺宋祖鍾而體流(宋儋字藏諸廣平人髙尚不仕户部/侍郎宇文融薦授祕書省校書郎作)¶
(鍾體而側戻放縱跡不副名開元末舉塲中後軰多師/焉李璆隴西人御史大夫傑之兄子性速達輕財重義)¶
(筆蹟緊媚亦有聲於代/為狄宇清李漸所師)貟外蕭公名成於薛安西變體¶
光潤愉悦(蕭公名誠蘭陵人梁之後起家奉禮郎開元/初時尚褚薛公為之最拜右司貟外郎善造)¶
(斑石文紙用西山野麻及虢/州土穀五色光滑殊勝子彭)張氏四龍名揚海内中有¶
季弟功夫少對右軍風規下筆斯在(張從中長史文場/擢第弟從師監察)¶
(御史從儀灼然有才從申志業精絶工正行書握管用/筆其於結密近古所少恨歴覧不多聞見遂寡右軍之)¶
(外一歩不窺意多搨/書闕其真蹟妙也)吕公歐鍾相雜自是一調雖則筋¶
<pb:KR4h0139_WYG_104-33b>¶
骨乾枯終是精神嶮峭其於小楷尤更巧妙(吕向東平/人開元初)¶
(上美人賦忤上時張説作相諫曰夫鬻拳脅君愛君也/陛下縱不能用容可殺之乎使陛下後代有愎諫之名)¶
(而向得敢諫之直與小子為便耳不如釋之於是承恩/特拜補闕賜綵百段衣服銀章朱紱翰林待詔頻上賦)¶
(頌皆主諷諫兼皇太子文章及書官至給事中中書舎/人刑部侍郎文詞學業當代莫比有子曰廣聰利俊秀)¶
(有吏才拜/監察御史)吾兄則書包雜體首冠衆賢手關目瞥瞬息¶
彌年比夫得道家之深㫖習閬風而欲仙(家兄䝉字子/全司議郎安)¶
(南都/䕶)馬家劉氏臨效逼斥安西蘭亭貌奪真蹟如宓妃¶
遺形於巧素再見如在之古昔(翰林書人劉/秦妹歸馬氏)押署則縫¶
<pb:KR4h0139_WYG_104-34a>¶
僧權似長松挂劒尾滿騫如盤石卧虎(徐僧權中山人/滿騫富陽人)¶
繁多乃懐充懐珍稀少乃延祖𦙍祖(唐懐充晉昌人姚/懐珍武康人陳延)¶
(祖長城人范/𦙍祖順陽人)熾文時有何妥近覩雖正姓名美其傲古¶
恨連書於至寳無尺牘之行伍(沈熾文武康人何妥外/國人翊子梁中書侍郎)¶
(名作當/時書證)印驗則玉斲胡書(太平公主武氏家玉印有四/胡書今多墨塗存者盖寡梵)¶
(云三藐母/䭾四字也)金鐫篆字少能全一多不越四國署年名家¶
標望地獨行龜益(即魏王/恭家印)並設竇臮(范陽功曹/竇臮書印)貞觀開¶
元文止於二(太宗𤣥宗/所用印)陶安東海徐李所祕(徐祭酒嶠/之印李起)¶
<pb:KR4h0139_WYG_104-34b>¶
(居造/印)萬言方寸翰囿所類(延王友竇/永書印)張氏永保(張懐/瓘印)任¶
氏言事古小雌文東朝周顗(東晉僕射/周顗印)審定竇䝉(議郎/竇䝉)¶
(書/印)亭侯襲貴猗歟劉鄭門承貂珥義仰彭城(金部郎中/劉繹書印)¶
鄴周印異(相國鄴侯李泌印/宣州刺史周昉印)或有慙於稽古諒無乏於¶
雅致宋虞龢表聞於明皇帝齊簡穆書荅於竟陵王表¶
稱委盡書乃備詳(宋中書侍郎虞龢上明皇帝表論古/今妙蹟正行草楷紙色褾軸真偽巻)¶
(數無不畢備表本行於世真蹟故起居舍人李造得之/齊司空簡穆公瑯琊王僧䖍荅景陵王子良書序古善)¶
(書人評議無不至當本行於世/其真蹟今御史大夫黎翰得之)藻鍳則梁髙祖巧而未¶
<pb:KR4h0139_WYG_104-35a>¶
博(武帝時/撰書評)邵陵王博而未至(蕭綸亦/撰書評)庾中庶失品格拘¶
以文華(梁庾肩吾/撰書品論)傅五兵比亡年廣於職位(梁傅昭撰/書法目録)¶
名録編於司馬(隋蜀王府司馬/姚最撰名書録)善狀集於散騎(左散騎/常侍姚)¶
(思亷集善/書人名狀)李亞相著藻飾之繁(右御史大夫李/嗣真撰書品)張兵曹¶
粗習翫之利(率府兵曹鄂州長史張懐/瓘撰十體書斷上中下)考數公之著稱¶
多約傳而立記余不敏於登髙豈虚言而求備敢直筆¶
於親覩非偏譽於所嗜也我小司空韋公曰述職該藝¶
府才同史筆茂族挺生聖朝間出若乃闡異聞之㫖接¶
<pb:KR4h0139_WYG_104-35b>¶
片善之勤則必忘疲吐握不間風塵所談而改觀成市¶
所寳而増價為珍小擅聲於自我大推美於其人彼凡¶
百而馳名旣往遇此公而其德唯新可謂千載一時孤¶
標絶倫矣(韋述京兆人尚/書工部侍郎)及乎驗德力之工拙知古今¶
之優劣余稽古而翫能因假能而有説匪徒姓名記録¶
面首超越相質披文虚空歲月者矣是用相如慕藺撫¶
新蹟而忘懐豈甘賜也望回抱遐心而結舌終冀乘時¶
出處備展名節其或萃傅巖(鍾紹京南康人中書令光/禄大夫聚寳捐金川流海)¶
<pb:KR4h0139_WYG_104-36a>¶
(納/)而㑹潁川(家伯諱瓚邠王司馬/耽翫達㫖固求不匱)歸右史(李造拂鏡旁/通傾心善價)¶
而入補闕(席㢲安定人右補闕/心專務得家業或遺)祭酒(徐浩法則遒/存徵求非利)翰林¶
之㝷繹(張懐瓘兄弟懐瓌盛王府司馬並/翰林待詔俱好無厭亦能臆斷)烏臺(潘履慎/滎陽人)¶
(監察御史克遵/能事採翫芳猷)粉署之敦閱(蔡希寂濟陽人金部郎/中習學潤身假借盈愜)欣¶
給事之道𢎞(族兄紹給事中志/𢎞雅道不倦虚求)仰議郎之區别(家兄鋭/思窮源)¶
(増輝/改觀)韓生委輸(韓滉潁川人給事中/委質慮逺推誠道博)滕子擁決(滕昇歙/州婺源)¶
(縣令取舍若/流通利泉藪)張氏旁求(懐瓘海陵人皇鄂州司/馬利無推斥道在專精)陸家胥¶
恱(陸曜吳郡人巻緝/餘芳事窮前志)釋朏超彼岸(東京福先寺僧良朏/新羅人俗姓林氏遇)¶
<pb:KR4h0139_WYG_104-36b>¶
(捐衣鉢逸/冠儕流)梅仙行無轍(髙志宜渤海人同官尉/氣合古風利加能事)温播金¶
聲(温晁太原人國子簿/悉心景慕徒衆博求)崔含冰潔(崔曼倩清河人鄠縣/尉浩汗經營見如不)¶
(及/)若驚陳趙(陳閎潁川人陳王府長史趙㣲明天水人/或志敦習學或自悦古能皆翫之無斁也)¶
賈勇徐薛(徐守行東海人監察御史薛邕河東人郎/中或推古招致或究能跧拔並求之不已)關¶
郭䨇奮飛(關偽隴西人郭暉太原人/或規規耽好或楚楚傳寫)潘袁兩傾竭(潘淑/㑹稽)¶
(人袁明陳郡人或披/尋洽道或耽籍樂貧)簪纓布素申道間設旣輻輳而川¶
流並觀光於後哲速珠玉之無脛可得略而言曰長安¶
則穆聿(聿咸陽龎店人少以販書為業後至德中因告/訐徴搜古蹟并強佔石泉公家則天皇后所還)¶
<pb:KR4h0139_WYG_104-37a>¶
(書功白身受金吾長史改/名祥蹈險邀榮乗危射利)王昌(遼東人詞/荒智役)導其源葉豐¶
(括州人貌/恭性僻)田頴(長安人志/凡識滯)委其軀必拾遺市駿懐寳飛¶
鳬洛陽則杜福(河南人論/熟行巧)劉翌(洛陽人節/苦心亷)窮彌固齊光¶
(河南人道/寡業㣲)趙晏(河内人智/專别識)樂忘劬(此四人者洛/陽販書者)皆誇目¶
動利寔繁有徒詩不云乎匪斧語有之曰反隅若或徴¶
數子之運用甘千里之殊塗則我雞犬而無來無往子¶
衣裳而不曳不裾成一家之憬彼睽四海之友于(言通/貨利)¶
事符道因心與日親幾變灰律渉歴冬春互為賔主往¶
<pb:KR4h0139_WYG_104-37b>¶
返周秦左翊吾兄業窮幽逺(名錫同/州别駕)龍興張揖道契貞¶
淳(與潘淑獻書拜官/今任龍興縣尉)雅興閉關以隨扣古風開巻以襲¶
人不然者何窮獨而恣怡恱何市朝而貪隐淪(言尚/往來)衆¶
矣森然往哲來賢一朝而星羅入眼百代而雲披及肩¶
身已没兮若休蹟遺芳而可傳彼金印玉璽豐碑貨泉¶
蟲篆制而八分間矣正隸興而藳草行焉不可量乎所¶
覩又何極乎備宣若乃流譽前代效績當年録軍機而¶
羽括鷹隼述國命而發揮貂蟬通親友以感節啓咨謀¶
<pb:KR4h0139_WYG_104-38a>¶
以聞天接武波委嗣芳鱗連則余不譲於賦頌敢分媸¶
而别妍恃乎幼好而晩知之至熟也曲察而直言之無¶
媿者將拭目而衆别輕言入掌而百憂寫爾其藤苔縑¶
縠衡理蜀幅花麻黄絢緇赭紺緑淪壓而邇蠧亡文(蓄/非)¶
(其人雖邇/朝亦朽蠧)保持而逺完緘巻(處之得地雖/逺古亦完全)上智所以懸¶
觧(直/曉)中庸所以交戰(疑/之)取迷伊他貽笑鄙賤則有烏絲¶
褾首紫璽露面好丹時更悲素色變狀𤣥豹之霧隐規¶
雕虎之風扇雖置水彌旬移裝屢遍益深沉於質直乃¶
<pb:KR4h0139_WYG_104-38b>¶
容易於覧見嗟乎捨不疑於古疎(髙/)取憑假於俗眩(眩/惑)¶
誘淺情於末興肆凡賞而留盼何其妄哉寕知立法而¶
虧真作德而還淳忘情是恱代有其人(言定/是非)必也易背¶
以時(時在/正夏)受彩無欺敏洽和之妙道得潤軟之成規(用/麫)¶
(調適候/隂以成)疎密苦樂殊形異宜(厚薄/完蠧)上約下豐始増末禆¶
(接上下/前後例)沽將實名位充合離(改折署/榜餘地)或附巻均端足使¶
其夷(薄而/蠧者)或鳴砧妥帖然後呈姿(厚而/完者)探尋源流志逸¶
肥遁緝合翦截躬勞不悶明齊短長闇結分寸誠忽忽¶
<pb:KR4h0139_WYG_104-39a>¶
於或躁祛悢悢之遺恨至如虹縈絲帶鸞舞錦褾青間¶
綾文出之衣表檀心鼊首金映銀絡舒囊貌妍撫巻香¶
作多此飾類又難詳備(並言檢討/裝背也)若乃見稀意欲雖可¶
棄而崑山片玉翫乆厭充雖可寳而紈扇秋風競舎兹¶
而易彼誇視審而聽聦或芟穢於匿迹或䘮真於矜工¶
夥哉耳設尠矣目窮因旣原乎識量遂懸别其淹通已¶
分流而兹在徒並騖而爭雄(言申/博易)假使作偽心勞亂真¶
首出眯目童幼摧殘紙筆終令君子棄瑕以拔材壯士¶
<pb:KR4h0139_WYG_104-39b>¶
斷腕以全質期補勞於得䘮勵採葑於始卒子猷之竹¶
在焉曷可無其一日(言務/𢎞道)夫喻大始於事卑方崇極於¶
類聚况物著公器賞推善主異清白而非弓裘豈孫謀¶
而紹宗祖抑如堯禪舜舜命禹道必貴乎聲同天無親¶
而德輔歸可保於授受靡自私而禦侮故知乖其趨者¶
則密戚而心捐合其軌者則舉儲而掌傳亮玉白之利¶
末望吾徒之義先(先言傳付後緫/樂成以終也)至其罷琴閑堂散袠¶
虚牖閲新連之巻軸傾舊滿之樽酒暢懐古而遺形荷¶
<pb:KR4h0139_WYG_104-40a>¶
　逢時以濡首炎凉所寄偃仰無咎煙積孤松春過五柳¶
　想薜蘿而在眼狎鸞鳳而盈手善鄰得朋知我益友暗¶
　遺名利卧度卯酉遂志願兮茍若斯生可憑兮死不朽¶
　雖金翠溢目陶匏聒耳徒潤色於多歡實無階於競美¶
　賢賢易色勿藥有喜茅居食貧陋巷飲水誓將敦素業¶
　而畢矣振清風而何已辭曰資樂道兮善莫大佐𤣥覧¶
　兮寄所賴芝蘭滿室兮遺美芳朋友忘言兮古人㑹想¶
　賢翫蹟儼如在史册悠悠幾千載¶
<pb:KR4h0139_WYG_104-40b>¶
　¶
　¶
　¶
　¶
　¶
　¶
　¶
御定歴代賦彚巻一百一¶
