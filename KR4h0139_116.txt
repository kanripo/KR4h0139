# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:25.846430
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 卷一百十三
<pb:KR4h0139_WYG_116-1a>¶
　欽定四庫全書¶
御定厯代賦彚巻一百十三¶
　　寓言¶
　　　草上之風賦(以君子之徳風/偃乎草為韻)　　(唐/)蔣　防¶
　草緜緜兮擢穎含薫風發發兮乍靡而分其取象也散¶
　芳馨於知已其為義也合政令於人君豈惟動之而委¶
　順抑亦播之而有聞觀其徜徉代起激拂無已轉綠蕙¶
　而影亂時光汎青蘋而文横秋水浸淫翳薈振奮蘭芷¶
<pb:KR4h0139_WYG_116-1b>¶
　颯然而動昔有遇於荆王冷爾斯來今不乗於列子翻¶
　蓊鬱轉葳蕤在芃芃而可翫觀習習而無遺被以幽深¶
　諒有條而有暢布乎原隰誠長之而養之或徐或疾順¶
　天作則大以抑其滋蔓細以蕩其幽黙分乎萬彚盖吹¶
　萬以齊驅繫於一人誠畫一於同徳不擇乎髙下不棄¶
　乎幽蒙敷葉而重重偃翠翻花而灼灼駢紅連緜九野¶
　披靡千叢倚伏俟時小人之心猶草衰榮不問君子之¶
　徳如風莽眇平皋悠揚茂苑風何草之不動草何風而¶
<pb:KR4h0139_WYG_116-2a>¶
不偃飄杜蘅而芳氣自遙厯蒿艾而清聲漸逺是知風¶
為號令之類草為衆庶之徒方以俟其披拂固有適於¶
榮枯立政則斯不大矣騰芳而孰不宜乎故觀其化者¶
知神之造觀其風者知國之道將有宣於八方故寓形¶
於蔓草仲尼以之而取譬宋玉由斯而奮藻雖異代而¶
殊時竊取攄於懐抱¶
　　風偃草賦(以上之化人乃/如是焉為韻)　　　(唐/)羅立言¶
人之化兮従政之所向草之偃兮隨風之所仰大小覃¶
<pb:KR4h0139_WYG_116-2b>¶
及道均乎廣敷髙下必加義存乎溥暢將咸被於榮悴¶
匪有阻於遐曠感之化靡自符於順柔動而悦隨豈因¶
乎用壯如雲起於龍召若臣和於君唱豈蕭條衆芳之¶
間翺翔激水之上而已美其抗威有制應物無私播生¶
成於萬族順炎涼於四時彌岡坂而盡朴厯原隰而無¶
遺颼飀其音時自南而自北扶疎其狀隨左之而右之¶
汎蘭叢而影分丹穎轉蕙圃而光搖碧滋有感而施不¶
獨芃芃其麥觸類皆長寜遺楚楚者茨則知草之偃風¶
<pb:KR4h0139_WYG_116-3a>¶
威之所藉人之理上政之所化不然則何以喻徳君子¶
比訓小人佐天地之化育助雷雨於陶鈞當槁葉辭條¶
我則激淒清於霜夕及晴川解凍我則散煦嫗其陽春¶
豈直落餘花於黄菊翻碎浪於青蘋已哉凝韻松桂傳¶
香蘭茝不行而疾合帝徳之無方不厲而威若神功之¶
有宰兹君令所以為此聖人於焉嘉乃觀其匪疾匪徐¶
或吹或嘘俾夫曲者必直勾者必舒庭葉晚飛墜井梧¶
於颯雨池荷夜轉㵼珠露以連如是則草非風不靡人¶
<pb:KR4h0139_WYG_116-3b>¶
非化不被故取鑒者用於斯觀政者必於是況王者致¶
理與物化遷敬授人時乃何風不順式孚惠澤則何草¶
不𤣥既殊拔木之日斯鄙偃禾之年賦風行之義可以¶
知其教焉¶
　　嵗寒知松柏後彫賦(以貞心勁節翠/貫四時為韻)裴　度¶
窮隂忽至品物盡瘁惟良木之堅貞映衰林而蔥翠桃¶
蹊李徑聞别葉之互飛松磵柏陵見脩條之自異諒本¶
性以無易託斯時而不類雖殺菽之霜再三㫁蓬之風¶
<pb:KR4h0139_WYG_116-4a>¶
數四徒凜凜以終日竟青青而在地懿夫春夏榮滋我¶
不競於芳時秋冬淒冽我不改其素節遙分郁郁之煙¶
逺映霏霏之雪故其桑榆種其前後杞梓植其行列或¶
蕭瑟以柯空或離披而條折何在昔而相混果迄今而¶
旌别觀夫陽曜以芳菲為事隂凝而肅殺為名徒運彼¶
以寒暑豈齊我於枯榮斯乃時累不能累其質天損不¶
能損其貞亦被霜氣亦含風聲挺喬枝而易識在灌木¶
而難并故蒼然以殊致豈蠢爾以叢生果其鬱鬱秀色¶
<pb:KR4h0139_WYG_116-4b>¶
亭亭髙榦産二儀之内我獨後彫處羣木之中孰云共¶
貫當其黄隕方可瞻翫庭有槐兮落際山有榛兮彫隂¶
見枯槁之無色識茂悦之有心受日照而逾静嚴飇吹¶
而轉勁或出衆而標竒或處幽而表正雖結根山嶺移¶
植軒屏如全真而率性客有擇木務材感衰歎盛悟標¶
勁無永申蚍蜉之歌愛堅貞不渝發風雨之詠松兮柏¶
兮猶君子之志行¶
　　直如朱絲繩賦(以題/為韻)　　　　　(唐/)薄　芬¶
<pb:KR4h0139_WYG_116-5a>¶
物有正而可尚者其繩則直如砥之平如竿之植不舒¶
巻以隨用終勁挺而立極有㫖哉為天下式且取其直¶
也故能為道之逆旅為義之蘧廬為人之端操為政之¶
權輿於以方内君子所如木従之則正君受之則聖猗¶
歟猗歟原夫被物之際作巧之時運工人之手績寒女¶
之絲是尋是尺經之綸之其為用也不資於善結其為¶
興也盖取於無私以之為凖也則矯枉有度以之辨物¶
也乃去邪勿疑大者逺者念兹在兹俾夫貪者慄慄智¶
<pb:KR4h0139_WYG_116-5b>¶
者兢兢其為舉直錯枉當有事於従繩¶
　　白受采賦(以茍非忠信道/不虚啟為韻)　　　(唐/)獨孤授¶
白者物之正色采自人之發揮有善政之功何不合執¶
必遷之性詎能非所以投質而丹青必應改作而𤣥黄¶
莫違玉色可移酒變美人之貎素容可化塵緇遊子之¶
衣始以潔白為佳無文是寶流行於一掬之綠遷移於¶
五彰之好假乎異物奚謂莫知其他變而従宜匪曰不¶
恒其道是知白之美者采必加諸始謂不愆其素終成¶
<pb:KR4h0139_WYG_116-6a>¶
求媚之虚潔其身敢望於潤色汚為染勿訝其文如露¶
變盤中之文氤氲而乍結雲改封中之色燦爛而潛舒¶
然知素以為貴文而後進棄彼湼而不緇従我動而無¶
競知其白不足以含章美其文必滋乎彩潤豈舊染於¶
姦色因物有遷自委質以成文非我無信於是推其嗜¶
好窮其妍不虚白為文藻之宗繪事為朴素之後坦然¶
明白佩此以飭身婉而成章是期乎假手若以考自然¶
之性明發彩之功専其容知變以為義形於色不雜而¶
<pb:KR4h0139_WYG_116-6b>¶
為忠英英之雲抱日之文何染鑿鑿之石補天之力何¶
工如以素質莫問竒文是啟耀之以不慙之文居之以¶
勿執之體可黄可黑將興墨子之悲或素或青未易殷¶
王之禮不然者何以麻衣雖白兮采服斯有如雪之潔¶
兮如濡已受黔生白鵠之羽赤㸃青繩之首發顔色兮¶
不辱其身離堅白兮莫先其守懿夫明斯理者然後知¶
吾道之不茍¶
　　土積成山賦(以貴其不已成/此崇髙為韻)　　(唐/)闕　名¶
<pb:KR4h0139_WYG_116-7a>¶
彼山之峻兮禀氣而成此山之峻兮積壤所營何人功¶
之彚聚致丘壑之峥嶸始假一抔巳見進吾於往終成¶
九仞還宜景行而行當其率性作勞因髙立趾將覆簣¶
而可乆念極天而有俟道既長而彌専力雖勤而未巳¶
於是資地勢建土功區區而日不暇給矻矻而樂在其¶
中以不拒物為心因成髙大以不讓塵為徳遂至穹崇¶
所謂従微而至著有感而必通致峰巒而因人立跡侔¶
造化而與古争雄故得日就月將天長地乆小既資於¶
<pb:KR4h0139_WYG_116-7b>¶
坎窞大豈遺於培塿匪辭形倦將欲必致於雲霄所冀¶
道成亦以兼容之妍不有始有卒乃勤乃勞依依漸長¶
日日増髙以力為謀比大不唯於熊耳將勤喻學成功¶
豈謝於牛毛是謂積小以稱竒裒多而為貴既稠疊於¶
委輸亦縦横於經緯則聚米者故不足云累臺者於斯¶
殊未所以塊然凝質崒爾成姿千峰可數五色無遺以¶
此驗巨靈之神誠為怪也以此想愚公之事亦可淒其¶
别有十載施勞三冬率是常負荷以相勉每勤求而自¶
<pb:KR4h0139_WYG_116-8a>¶
揣所冀必成無虞中毁儻若因我而出雲庶亦降神而¶
在此¶
　　滄浪濯纓賦(以君子澡身/及時為韻)　　　(唐/)闕　名¶
滄浪之水兮伊楚之濆汗漫蕩漾兮清泠奫淪控三湘¶
之淺浪従大别而派分澄澹清景離披曉雲彼美人兮¶
何其獨商歌以思君覩斯水之洞徹惡吾纓之垢氛將¶
濯其纓亦潔其巳逐臣逋客漁翁樵子吟刈楚以激昂¶
詠伐檀而筮仕哀靈均之濯足笑許由之洗耳載泛載¶
<pb:KR4h0139_WYG_116-8b>¶
浮曷云其巳洎夫白日始晞青天收潦千尋湛而見厎¶
萬里浄而猶埽漾磷磷之淺沙蕩靡靡之纎草縈紆浦¶
溆邐迤洲島興既逺兮情亦閒纓再濯兮身亦澡于彼¶
濯矣伊水之濵于彼澡矣君子之身滌我滓穢去我埃¶
塵且潔浄以精微又肆志而王神孰與夫澤畔憔悴空¶
見悲於楚客心之憂矣匪興刺於詩人已焉哉士生世¶
兮患於不立朝聞夕死道之所急偶滄浪之且清豈坎¶
埳之能習易載出處詩稱維縶嵗冉冉而不留雖追悔¶
<pb:KR4h0139_WYG_116-9a>¶
而何及辭曰滄浪之水兮徵楚辭臨清漪兮應昌期濯¶
吾纓兮有所思幸我生兮及眀時進徳修業兮已矣拔¶
茅彚征兮良在兹¶
　　飲貪泉賦(以言飲此泉心/終不易為韻)　　　(唐/)胡　權¶
吴隠之擁節南海停驂石門遇貪泉之廣陌若㫖酒於¶
汙樽由是徵圗籍所載考耆舊之言云注兹而難窮地¶
理或飲者而能移性原公乃斯言巳察其事惟審十目¶
所視表執心而不回一勺之多遂舉盃而就飲重言曰¶
<pb:KR4h0139_WYG_116-9b>¶
所執在我寕由此泉㵼泠泠而反同潔巳持惴惴而過¶
甚防川恬淡相資漸滂沱於徳澤清亷是守何汨沒於¶
情田將正浮俗而去彼覩濫觴而在此臨川而不覺起¶
予命酌而甘従率爾盈科即挹聊抒思以盤桓健筆忽¶
飛寫緣情之綺靡既而威臨俗鎮塵静邊空闔境而皆¶
知嚮化四方而靡不趣風量比滄溟能控清而引濁心¶
如白水可原始而要終當其境接遐荒郡惟幽僻山川¶
而多含瘴霧草木而少蒙膏澤道之云逺人不願適公¶
<pb:KR4h0139_WYG_116-10a>¶
藏器以俟時方遇君之側席泉云飲而名乃益彰心秉¶
直而誓當不易則知貞清特立瑕穢莫侵人飲酒而蕩¶
志我飲泉而洗心胡不誇於一石而不愧於千金於以¶
眀好惡定能否不貪為寶而可憐不飲盜泉而非偶懿¶
哉君子之鴻名竹帛永垂於不朽¶
　　水木有本源賦　　　　　　　(唐/)髙　郢¶
木造天水窮𤣥森森擢千丈之秀汪汪澄萬頃之鮮散¶
而成衆木疏而為百川杞梓之材備矣江湖之量存焉¶
<pb:KR4h0139_WYG_116-10b>¶
竊聞源長而下流不竭未見本盛而枝葉先顛志士託¶
以垂隂無假惡木渴者飲而滿腹何求盜泉故樹善於¶
人人懐則甘棠不朽汎愛於衆衆湊則徳水長懸方將¶
成不言之蹊廣利涉之路俾出幽之鳥仰喬榦而能遷¶
未濟之人因餘波而可渡鳥豈木之所擇非擇木而不¶
棲人奚水之足鑒亦鑒水而取喻徒聞其移橙渡北不¶
能苞貢於王國導漾之東是以昭回於昊穹木誠戀於¶
南枝常得地而専美水豈忘於西土乃凌雲而獨崇用¶
<pb:KR4h0139_WYG_116-11a>¶
不用也非結根之有異髙莫髙兮將聞源而實同葛藟¶
猶能庇其本江漢所以朝其宗固宜大樹䕃庥而千牛¶
可蔽洪河浸潤而九里旁通寜效有喬而不可休息於¶
其下至廣而不可游泳於其中者哉則有青青弱榦獨¶
秀未立涓涓細流餘清可挹植翰苑以蕭散赴龍門而¶
驚急企樛木之逮下望恩波之流濕¶
　　虚舟賦(以浩然任觸君/子之心為韻)　　　　(唐/)樊陽源¶
𤣥理可得真宗可尋惟虚舟之不繫同大道之無心每¶
<pb:KR4h0139_WYG_116-11b>¶
悠悠而去住恒泛泛而浮沈寂慮為徒必澄淡而方息¶
在物無競信風濤而莫侵體合道樞來憑積水本流謙¶
以處順寜遇坎而斯止類善行之無跡似至人之虚己¶
或沿或泝非假功於檝師載沈載浮亦奚勞於舟子若¶
乃景絶遊氛川息波文蕩漾無阻逍遙不羣則鼓枻者¶
未足與議摧撞者不得而云故曰動以貞勝而静為躁¶
君觀其浮廣川之洋洋混長瀾之浩浩不拘同放曠之¶
懐無著體希夷之道殊青翰之見重等𤣥珠之為寶惟¶
<pb:KR4h0139_WYG_116-12a>¶
斯道全誰曰不然任東西之漂蕩隨風水之推遷中含¶
虚而自若外守正以無偏逢流則行靡驚黿鼉之穴安¶
波自往空思李郭之仙動息靡常去留不禁以虚而受¶
殊乎小器易盈可濟不通非曰不勝其任處静安卑乗¶
流任時浩然獨逝邈矣誰追想好風於曲岸避巨浪於¶
中坻且沒跡於寂寥檝棹何従喧矣是無争於觸擊紼¶
纚焉得維之是則虚其舟川得以寜虚其心人寡於欲¶
既與道而合契亦無情於相觸茍斯理之未忘諒無驚¶
<pb:KR4h0139_WYG_116-12b>¶
於寵辱¶
　　胡越同舟賦(以所思同濟寜/患異心為韻)　　(唐/)袁不約¶
胡越異方兮言語不通邂逅相遇兮扁舟之中訝形殊¶
而類別偶泝浪而乗風邈矣兩鄉懐土之情則異飄然¶
一葉濟川之計斯同始也各自天涯俱來波際指遙程¶
於空闊紛逺思而容裔南冠朔服俄泛泛以相親孤棹¶
片㠶杳悠悠而未濟安危目擊休戚心期當波瀾之起¶
處是肝膽之呈時水害若防不獨文身之俗風髙儻便¶
<pb:KR4h0139_WYG_116-13a>¶
豈惟嘶馬之思去乃夷猶來何處所不逺南北宛為儔¶
侣投足而作鄰遙集共軫風濤思鄉而何暇哀吟且虞¶
悠阻迹也既狎心焉匪寜搖煙蕩水泛梗飄萍在浩渺¶
之難測況沿洄之不停容與安流每欣欣而會意縦横¶
駭浪咸惴惴以忘形盖以風水多虞因依不間來非類¶
聚雖慙泛洛之仙情匪貎親誠無敵國之患殊方何逺¶
合志何深因託質於刳木遂忘言於㫁金向若不同其¶
利無得而尋長嗟緜邈莫嗣徽音則朔野慕射雕之悍¶
<pb:KR4h0139_WYG_116-13b>¶
炎洲樂拾翠之心復安得同其憂患而計其浮沈哉於¶
是察其事嘉其意諒極暌而乃合非棄同而即異永懐¶
共濟之誠信無往而不利¶
　　飲馬投錢賦(以好善馳名叶/乎前志為韻)　　(唐/)王損之¶
昔人有暗室無欺行行路岐涉清流之蕩漾指白水以¶
驅馳乗匹馬而來念兹枯渴傾一囊以用投彼漣漪且¶
水本無情人能誓志俯濯纓之上善控奔蹄之小駟亷¶
隅是切斗升之水無多重價將酬子母之錢盡棄湯湯¶
<pb:KR4h0139_WYG_116-14a>¶
淺瀨厯厯五銖飲之而忘其量也投之而無乃甚乎同¶
濟河而沈璧異濁水以求珠隠金沙之中迷於赤仄落¶
蘋蘩之上混彼青蚨嗟乎利己則多潔身誠鮮在一飲¶
而何損投半兩而稱善鳬鷖下處對鵞眼而難分鱣鮪¶
游時雜鯨文而不辨駸駸練影潏潏波聲滿腹而自資¶
行道墜泉而孰謂沽名郭況之家人倘來訝移金穴漢代之¶
貲郎或見猶認水衡浦溆縈盈汀洲重疊吳酌貪而難並王¶
不言而雅叶致香醪而一醉且乏杖頭入春溜以俱沈不漂¶
<pb:KR4h0139_WYG_116-14b>¶
榆筴澄明水底散亂馬前乍似揀金之磧何殊種玉之田逐¶
好利之徒無辭俯拾同貫珠之子幾誤旁穿是知雅志無儔¶
常情不到将圴勺水之直自勝飲氷之操則墜銀瓶扵井底¶
思婦徒傷投竹杖扵陂中仙翁可報賢哉項氏之心從吾所好¶
　　驥伏鹽車賦　　　　　　　　(唐/)闕　名¶
有驥子兮維之朽索服鹽車兮困於絶漠將發憤於一¶
哀遂求知於伯樂由是騰健步奮奇毛連嘶自若驤首¶
彌髙負調鼎之資空慙引重持向人之意終願代勞當¶
<pb:KR4h0139_WYG_116-15a>¶
其迢遞燕郊蒼茫吴坂悲東道之莫及念北風之將晩¶
既同跼蹐載馳之用靡分倘遇知音千里之期何逺寜¶
曳輪之是辱恐負軏之非名飲&KR0008;雖憐其垂耳鞭驅奚¶
敢以抗衡是知𤣥黄莫遇欵段無營汗血匪難一日有¶
祈於用力求人未易三年何恨於不鳴今也勞役薦臻¶
髙名斯囑將激昂以待顧願奔馳而徇欲重伸羸氣自¶
殊□駕之難載發哀聲幸比擊轅之曲或有賤同牛皁¶
用匪龍媒亦在異於翦拂辨以駑駘夫如是則當於輗¶
<pb:KR4h0139_WYG_116-15b>¶
軏之下自然不媿於羣材¶
　　管窺豹賦(以管中窺豹時/見一班為韻)　　　(唐/)闕　名¶
管實圎通豹稱奇質將竊窺以無視果遇文而得一言¶
如立信初云必有可觀美在其中終荷守而勿失奚執¶
虚而莫見諒衡空而有窺注目每思夫破竹専心常切¶
於主皮故得精神靡怠盼睞無虧辨或未分豈敢因小¶
人所視言如有凖安得謂童子何知事不可輕智難相¶
短曕夫隠霧之獸乃用窺天之管豈文質之不伸獨孤¶
<pb:KR4h0139_WYG_116-16a>¶
眀之所滿分形既内識規規視逺惟中央坦坦然後知¶
虚心可達小智攸同毫釐必逺長短皆通投迹倘遇於¶
東周孰辨犬羊之鞟有文而比夫西伯豈殊縲絏之中¶
是謂祈進奚為求知不倦將希國士之察用當君子之¶
變羅因一目期所視之無偏利絶一源専向明之獨見¶
乃知蔚文者道不足攀俯視者智或防閑何微明之有¶
辨果偶中之無難謂容止可觀且殊窒隙同邂逅相遇¶
更善通班信専美之獨嘉諒生知而何教流涕巳假夫¶
<pb:KR4h0139_WYG_116-16b>¶
觀止審像乃知其是效十年之學自分西晉之賢一管¶
之眀更識南山之豹夫如是則履中不昧應手無疑冀¶
覬覦之有以得専精而所之亦何必誇久視騁一時然¶
後知求仁之可驗唯智者之念兹¶
　　教猱升木賦(以仁義在躬教/之則進為韻)　　(唐/)賈　餗¶
猱之為物兮敏捷無倫人之設教兮質性是因顧升木¶
之容易豈従師之苦辛於是授以程度使之緣循步步¶
彌髙同下學而上達孜孜不倦若遊藝而依仁原夫引¶
<pb:KR4h0139_WYG_116-17a>¶
進他材發揮以知不言而化若喻於義指蹤在手所謂¶
導而不牽嗜學因心誠宜誘之孔易俾夫趫容所騁迅¶
足無累笑碩鼠之五能掩都盧之百戲初疑鴻漸訝走¶
險之翩翩卒若熊經忘阽危之惴惴則知夫性自天而¶
莫改教率性而斯在失之者進寸而退尺得之者師逸¶
而功倍従輪桷之異規隨曲直於真宰故君子將遷於¶
物必省厥躬彼可適道吾方擊蒙野性既馴自殊於狼¶
子怒心不發何愧於狙公牧羊以不鞭為機養雞以似¶
<pb:KR4h0139_WYG_116-17b>¶
木為傚一則行之而未逺一則乆之而成教孰與簡易¶
為師攀援是資既得心乎愛矣方將教以化之負凌雲¶
之材庶㡬仰止守墜地之道難可求思至矣哉發彼驍¶
騰賴兹引力足循循而風舉木杳杳而繩直千尋雖險¶
亦可超而宛升一跌無虞那肯勃如戰色豈翫物以為¶
用將育材而取則所以木不告勞猱惟效順學無間於¶
時習功自得於日進彼以求易於難致逺由近可因兹¶
而立信¶
<pb:KR4h0139_WYG_116-18a>¶
　　遊刃賦(以目無全牛必/有餘地為韻)　　　　(唐/)張　楚¶
善乎庖丁之養刃也鋒不鈍鋭不衂横爽氣以凜凜頓¶
霜威之肅肅内則道協於心外則手應於目三年之後¶
不見全牛於是手以之發刃以之投其虚其徐刃以脗¶
合所倚所觸血自潛流牛之間兮稱有刃之厚兮云無¶
以無厚之刃入有間之軀與切泥而不别將委土而何¶
殊忘其骨節之難易未嘗肯綮其斯須以天合天騞然¶
響然目不視矣手有存焉窽之導兮自大郤之批兮自¶
<pb:KR4h0139_WYG_116-18b>¶
穿始以一剖終以萬全匠石代之以運斤未可争長孔¶
(原本闕/一字)殺之而用劒難乎同年則説屠羊以淺術望鼓¶
刀以戰慄期百發而百中笑無固而無必乃知丁之道¶
也可乆丁之伎也難有利推百錬不愧於太阿聲中八¶
音自合於經首日居月諸勇其賈餘君欲口傳等文惠¶
之相好我方神遇覺良庖之不如若然者遊合逍遙之¶
事刃合虚白之意倘遊必有方刃何不利冉冉兮雖不¶
可知恢恢兮常有餘地方將解千牛然後躊躇以滿志¶
<pb:KR4h0139_WYG_116-19a>¶
　　目無全牛賦(以虚心通眀暗/與理會為韻)　　(唐/)王履真¶
著絶藝者積功而成窮物理者因心而眀觀彼庖丁之¶
游刃合夫天道之至情運心術於妙用得𤣥技於惟精¶
相彼牛兮雖完體斯在於我目也而折俎已呈豈不以¶
因功之深為志所使揮無厚以合度投有間之中軌積¶
就之妙既由乎月將操割之微亦依乎天理若動不導¶
窽任非由巳則必受夫力劬孰能免夫目視始吾於牛¶
也膚革未充筋骨靡窮心無所措其利手無所施其功¶
<pb:KR4h0139_WYG_116-19b>¶
惑臂臑之原本迷脈腠之要終動既多悔勤而未通逮¶
三載以積用乃一朝而發蒙今吾於牛也察其博碩考¶
其小大不俟刃解自將神會定貴賤之骨若委地而在¶
前視血膋之膏雖表革而無外信功著而理貫乃道成¶
而情泰遂得不遵蓮鍔不合桑林騂騂之軀折如應手¶
&KR0766;&KR0766;之角割若愜心此乃變化斯探視聴靡濫美侯眀¶
而咸見雖處幽而無暗夫人之脩業頗亦象諸能𤣥通¶
而理達則疑釋而誤虚别有技業目牛得同碩鼠取勢¶
<pb:KR4h0139_WYG_116-20a>¶
行止喻依庠序竊學見賢思齊敢望惟仁是與倘王庖¶
之可待願發硎而延竚¶
　　破的賦(有序/)　　　　　　　　(唐/)喬　潭¶
君子脩辭以干祿祿或不至居常以俟命感而遂通抑¶
亦莊生不射故為破的賦以喻其辭曰¶
飛衛學射於逢蒙希其術窮搜董浦白羽之箭獲燕角¶
綠沈之弓悵望隴雲徘徊朔風以為隼必獲於墉上雀¶
無全於彀中或曰人將觀徳子盍呈功乃見於諸侯閲¶
<pb:KR4h0139_WYG_116-20b>¶
之州序獻於天子臨乎澤宫自上而下陳其比偶歌騶¶
虞奏貍首其或少算従而進酒於是乎擇素士張畫侯¶
韜朱膊捍韋韝既垂櫜以弦弧亦啟箙而抽鏃内審其¶
志外専其目釋思其平去務其速落殘月於象弭飛眀¶
星於金菆宜易易而獲禽翻兢兢而失鵠師哂之曰殆¶
矣王庭之賔胡為先利其器而不反求其身乃杜門三¶
年猶乎家人聴之以氣視之以神秋毫如山蝨心如輪¶
髙其小物申以嵗貢従容君所無復命中不知矢之所¶
<pb:KR4h0139_WYG_116-21a>¶
加弦之所控不知引之而滿縦之而送以無心為心若¶
夢不夢斯焉而遽發騞然而通洞洞之者是為中的中¶
之者細若毫芒乃能匪左匪右不留不揚絶心乎後牢¶
落判散亦何有四方是時也君子觀之貴其得一小人¶
視之多其中質九賔之衆毛豎骨驚隂幽鬼神股戰頤¶
慄固可使朝肅慎面先零變幽都柔南溟至逺無外罔¶
不來庭夫以有形之器猶能破的況天機為弧大直為¶
矢而不能破其夷狄故事無矜功理在冥跡不射乃師¶
<pb:KR4h0139_WYG_116-21b>¶
之益吾將為益¶
　　射隼髙墉賦(以君子藏器/待時為韻)　　　(唐/)敬　騫¶
養形𤣥豹兮以隠霧而成文振羽飛蛾兮因附火而自¶
焚彼紛然之落隼識昧此而喪羣誠不知髙非小者所¶
處静為躁者之君茍失度而棲適將受斃而何云且夫¶
長墉崇崇矗若雲峙飛隼&KR0008;&KR0008;倐隨風止曽不料其微¶
陋焉更知其休否故疾惡之夫善射之子操騂角之弓¶
調白羽之矢縦穿楊之妙呈落鴈之美量逺近於目端¶
<pb:KR4h0139_WYG_116-22a>¶
審髙下於規裏紛洞胷而達腋果裂素而破嘴原夫剛¶
鏃初架動弦正張引彎彎之月影迸的的之星光鏟毛¶
羽之振迅挫容貎之昂藏審必中而復發固焉用而不¶
臧若乃處身順理投跡如常時決起而無滯或怒飛而¶
有方煙雲足以遐賞翳薈足以來翔必絶捐軀之患豈¶
貽在彀之殃是則素有雋志往無不利藏器者人獲隼¶
者器矢應弦而上激禽應矢而横墜微隼諒比於小人¶
髙墉亦方於重位茍不戒於遊處曽何免於顛躓士有¶
<pb:KR4h0139_WYG_116-22b>¶
五善斯在載櫜有待麗龜之知未忘貫隼之誠勿改幸¶
文武之不墜希葑菲之必采則知發矢有期獲禽俟時¶
想大易之靈文微言可𧷤稽髙墉之𤣥象壯立空持既¶
是則而是傚永念兹而在兹¶
　　射隼髙墉賦(以君子藏器/待時為韻)　　　(唐/)武少儀¶
羽族紛紛彼飛隼兮獨勁節而莫羣心耿介以騰踴毳¶
班斕而被文擊每依於素節翔亦致於青雲匪全身以¶
自愛寜有齒而見焚貫矢落庭既垂名於孔宣父搏鳩¶
<pb:KR4h0139_WYG_116-23a>¶
陷網又伏罪於信陵君今也何時輕乎所履伊廣甸不¶
遊乃髙墉爰止信非位乎是蹈宜賈害而鬻死吾嘗問¶
術於列禦冦學藝於熊渠子爾或舍諸吾斯過矣我矢¶
惟良我弓未藏度中而發於何不臧矧専精而致用奚¶
得失之難量哉於是正色斂容凝心定志睨手引滿注¶
目神萃驚眩駭括將辟易以翻飛裂臆洞胸已拔離而¶
迸墜觀彼隼之貽戚諒吾人之會意故君子周而不比¶
用則擇地無茍進以躡髙位無躁求以享厚利智昧於¶
<pb:KR4h0139_WYG_116-23b>¶
是安往而免夫顛躓然則懐貪怙力者怨所聚材小任¶
崇者覆可待故聖人眀彖象以立言懸日月而不改或¶
有人兮修其詞遇其時三復射隼之兆載質射隼之期¶
幸寸長而罔貴冀一聞而在斯¶
　　鳥擇木賦(以君子之徳翔/而後集為韻)　　　(唐/)闕　名¶
鳥之擇木者不在乎得髙枝在乎得所履或凌雲之榦¶
而不可集或在庭之柯而必可止依惟賢之主人逺挾¶
彈之公子若夫鳴而後集翔必有疑如智者之千慮叶¶
<pb:KR4h0139_WYG_116-24a>¶
君子之三思山有不材豈謂心乎愛矣林多獨秀寜同¶
主則擇之孰謂無心依於有徳豈惟葉之萃榦之直必¶
在無驚弦之憂傾巢之逼惟喬之下想遊女之求思避¶
惡之隂同志士之不息若乃翼隨雲展身以風翔觀平¶
林之漠漠見絶嶺之蒼蒼豈爰止兮失正誠所集兮向¶
方容足之柯乃處隠身之葉是藏故有繞樹之烏鵲棲¶
桐之鳯凰是知擇善而従何常之有既無巢幕之誚詎¶
貽髙墉之咎道惟空際諒有開而必先棲或林端乃觀¶
<pb:KR4h0139_WYG_116-24b>¶
影而従後未安其所豈樂其羣傍青冥而頡頏白日出¶
幽谷而翺翔碧雲水隔山而猶逺煙拂樹而漸分將欲¶
巢林杪渡江濆如蕭何之擇漢主虞卿之謁趙君原其¶
羽族所棲惟巢是葺雖衆樹之相蔽惟一枝而可給處¶
必擇地食無不粒飛乃従宜固難妄集若然則禽之有¶
靈也不可以愚智相欺不可以飛走見遺集灌既知有¶
以始巢當復何時是以良木可期倘主人之見納俟我¶
於庭乎而¶
<pb:KR4h0139_WYG_116-25a>¶
　　筌蹄賦　　　　　　　　　　(唐/)邵　説¶
至道𤣥黙真宗朴素莫究其源孰知其故將假物以眀¶
象乃忘言而立喻若筌在魚若蹄在兔茍或藪澤之内¶
以時而肅設溪澗之間應節而周布乃凌岑壑忘蹄與¶
筌興言薄狩命駕忘旋魚發發以隨波樂只兔爰爰而¶
得性怡然好之者徒發歎於終日觀之者空起羨於臨¶
川斯無虞於即鹿寜有望於烹鮮於戲道有興廢時有¶
通塞羨魚如之何匪筌不得逐兔如之何匪蹄不克猶¶
<pb:KR4h0139_WYG_116-25b>¶
蹄在兔兔既獲而蹄可以忘猶筌在魚魚既烹而筌可¶
以息亦何異遊道藩者揮郢匠之斤御道樞者削公輸¶
之墨彼損之而又損故不得而有得是以聖人立教所¶
寶惟真勤求若喪之㫖逺索忘言之津還淳返朴求於¶
道要絶聖棄智無為實賓故卓立政始輝光日新夫子¶
將欲論筌蹄於宜觀盍若考前途而後遵¶
　　得魚忘筌賦(以適道知歸言/象皆遣為韻)　　(唐/)陳仲節¶
魚也者重泉之微因筌而索與𤣥珠而同歸筌也者虚¶
<pb:KR4h0139_WYG_116-26a>¶
舟是依因魚而棄將緣木而有違始鈎深以假器於是¶
終釋手而喻指之非詎比弓藏方隨矯木靡因火化奚¶
貴焚機所以乍觀象於十日終遺形於九圍其得也且¶
非貪餌誰曰在藻既涉無而恬鱗斯獲將遺有而虚室¶
是寶其忘也寜捨不材匪投有昊陶唐絶巧棄智故能¶
雖愛必捐若遁圎離方孰謂不由其道故無用者木上¶
之罾則虧有情者在梁之翼何為彼用拙徒觀於進退¶
此情留寜識於推移故曰因動而忘筌為後覺投虚自¶
<pb:KR4h0139_WYG_116-26b>¶
得魚非前知豈殊舟既焚而空濶先濟屣將脱而止足¶
由斯於以探幽落焉藏往方之俯拾故何啻於盈筐爰¶
取坐遷義非同於解網必也窺清泚憑浩蕩是務得一¶
不矜牽兩夤緣而來為得魚之象必也袪其意室其源¶
舟無五覆道遣三幡展轉而棄為忘筌之言使彈鋏嘉¶
賔不樂烹鮮之味投竿公子何勞餌犗之煩若然投者¶
諒非赴澤在虚心而自適諒非巻懐將適道以孔皆然¶
後蟬蜕萬象鴻毛百骸有漁人聞而辨之曰是言也始¶
<pb:KR4h0139_WYG_116-27a>¶
以神遇將終理遣謂鱗介非掩豆之實以巨浸為覆盆¶
之淺然乎哉吾何必鳴榔而遊衍¶
　　夢為魚賦(以故知人生不/似魚樂為韻)　　　(唐/)王　棨¶
梁世子以體道安居逍遙有餘宴息而魂交成夢分明¶
而身化為魚恍若有忘顧物我以何異悠然而逝失形¶
骸之所如其初也漏滴寒城月籠涼牖悄爾人静溘焉¶
夜乆於銀屏既設之所是角枕巳敧之後遽因神遇能¶
游之質斯成漸覺形遷相望之心曷不是則髣髴川闊¶
<pb:KR4h0139_WYG_116-27b>¶
依稀浪輕始訝沈浮而在此俄驚鬐鬛以俱生恍兮惚¶
兮豈悟益刀之兆今夕何夕空懐畏網之情由是涵泳¶
無疑噞喁未巳值良夜之寂寂泝清波之唯唯腹上之¶
松俯映在藻雖殊懐中之日旁明銜珠稍似既掉赬尾¶
還張紫鱗維熊維羆而自逺有鱣有鮪以相親沙際禽¶
去汀旁草春遇周公而疑為釣叟逢傅説而謂是漁人¶
于時砌竹無風庭梧有露既異為雲之事空驚微雨之¶
故飜成浪迹全忘枕上之身却憶浮生寜異遼東之趣¶
<pb:KR4h0139_WYG_116-28a>¶
其夢也何樂如之其覺也何愁若斯復是魚由我變抑¶
當我本魚為莊生化蝶之言昔時未信公子為烏之驗¶
今日方知悲夫何事遽然欲思咸若良由塵世之多故¶
難及深淵之或躍人兮不因一夢之中豈信濠梁之樂¶
　　任公子釣魚賦(有序/)　　　　　(唐/)闕　名¶
昔任公子釣魚經年不獲及其獲也衆人饜之公孫𢎞¶
十上不遇及其遇也帝王任之固知餌大則魚大功髙¶
則祿厚魚也人也何酷似乎感其義以作賦曰¶
<pb:KR4h0139_WYG_116-28b>¶
千載崇崇我聞任公獨坐會稽之上垂釣東海之中海¶
之廣兮混然飛流魚之大兮邈矣難儔所謂之魚三千¶
餘里何以為餌五十其牛其釣兮星霜已周日居月諸¶
兮吞此大鈎吞鈎之時其勢迴互覺巨絙之𦂳急驚白¶
波以鼓怒攪大海&KR0619;髙濤嶪三山憚羣鼇及夫道盡途¶
殫繩窮勢蹙突兀出水蹉跎望陸一岸山横半天雲矗¶
巨鱗既已傾海水亦以清吞舟之害平若乃飛鑾刀以¶
撞突泉為膏兮岳為骨剝鱗上之重錦抉眼中之明月¶
<pb:KR4h0139_WYG_116-29a>¶
由河之北達於東溟萬民饜飫三年羶腥向時兮刻意¶
臨川勞神有年舟人不顧漁子悠然坐石滑兮積苔蘚¶
蒼葭變兮老雲烟今日兮投竿瞬息以肉為食豫且氣¶
懾詹何失色契我心者臧丈人適我願者龍伯國釣道¶
既爾人亦如此孫𢎞未遇買臣家貧海上牧豕江邊負¶
薪常以雲霄自致燕雀時人受侮不少守志彌真終逢¶
挺拔俱為漢臣典郡則還鄉衣錦作相而開閣迎賔則¶
知餌大者魚大道肥者禄肥獲大則喜雖晚何悲魚之¶
<pb:KR4h0139_WYG_116-29b>¶
與人殊途而同歸¶
　　結網求魚賦(以臨川羨魚未/若結網為韻)　　(唐/)王　起¶
網則結緒魚方躍泉其結也疎而不失其躍也瞻之在¶
前一縦一横既克張於萬目無小無大亦何逃於百川¶
是以揚鬐振鬛噴沫飛涎初求同於發笱終取義於忘¶
筌於是當巧孜孜抗精屑屑細緝絲枲解紛結絶想江¶
湖之相忘遂綱維之備設搖赬尾以游泳爾不厭深運¶
素手以繽紛我思善結俾晝作夜日居月諸成兹密網¶
<pb:KR4h0139_WYG_116-30a>¶
念兹嘉魚庖犧之舊制無改良罟之新規有餘獻鮮薧¶
之時兹為謀始烹釡鬵之日此乃厥初且夫注目劬勞¶
甘心健羨於結網兮何有徒噞喁而可見金盤既設無¶
靃靃以霏霏錦質乍窺徒赫赫而戰戰孰若氣奮九罭¶
網殊一面始結繩而爰設終在藻而咸薦疎宻由已巻¶
舒従心此紛紛而不紊彼潑潑而方禽亦何必不綱而¶
為子釣㫁罟而諫君臨其動則紛其力不費事有類於¶
組織志未殊於經緯薦尾安在提綱尚未想飛鴻而則¶
<pb:KR4h0139_WYG_116-30b>¶
離曷遊魚兮不畏向若臨河廣恣心賞隨揭厲之淺深¶
當鱗甲之來往出彼赫鰓亦同反掌營鱣鮪方同濊濊¶
之施罛禁鯤鮞豈比恢恢之漏網則知無其備者其功¶
畧有其具者其利博此不&KR0317;其經營彼無逃於潛躍夫¶
然觸類斯長緣情可託結詩書而為網網則有條驅爵¶
祿而為魚魚兮咸若吾所以考先賢之微言悟臨川之¶
妄作¶
　　烹小鮮賦(以理大國如/烹小鮮為韻)　　　　(唐/)王　起¶
<pb:KR4h0139_WYG_116-31a>¶
有冽者泉生乎小鮮將成登俎之美必求爨鼎之妍惟¶
烹也在於不撓惟魚也貴於克全茍司味之有術諒為¶
政而則然若乃海曲蘆人江潭舟子厭頒首於蒲藻得¶
纎鱗於沼沚常窺潎潎漏於宻網之中今則炎炎烹於¶
沸鼎之裏是以激之有度爛而足恥先眀水火之濟用¶
契鹽梅之理然後合沓有聲沸騰以烹碎文弱質萬品¶
千名以脞脆之易壊當洶湧之方驚觸之則土崩可喻¶
安之則錦質皆成盖以小為貴在終和且平乃加以薑¶
<pb:KR4h0139_WYG_116-31b>¶
桂雜以薪燎同露鑊之白遊束前箸而不擾雖湯騰其¶
内火烈其表惟自然於衆味終不亂於羣小既薦尾而¶
獲珍皆駢首而可曉向若爛之不恤撓之是刺急舒無¶
節乎中躁静不放乎外自然成魚餒而不食比水煩而¶
不大空摧鱗而莫分寜去乙而知害則知國喻乎鼎人¶
喻乎魚魚之亂則烹以静人之繁則制以徐鼎中之咸¶
若天下之安如鮮之烹也不撓人之理兮作則將申老¶
氏之戒用假庖人之職既不爽於和羮幸有光於為國¶
<pb:KR4h0139_WYG_116-32a>¶
　　烹小鮮賦(以理國之道/如烹鮮為韻)　　　　(唐/)李　蟾¶
力刀之任庖人是司將修火以烹矣取小鮮而將之洶¶
洶之中似有躍泉之勢炎炎之上猶憐漏網之姿則無¶
復游小沚奮纎鬐既逢鼎鑊之患永絶江湖之思其始¶
也出彼清瀾委兹敝笱落細鱗於方寸之質煦微沫於¶
噞喁之口齊一指而未并事寸刃而纔受驗星星之若¶
無升鼎俎而何有瞻其沈浮若氷洶湧如驚不有大觚¶
奚假良庖之妙無容尺素何必呼兒以烹是知將善其¶
<pb:KR4h0139_WYG_116-32b>¶
事亦叶於道若運動之不息則完全而莫保如或罷其¶
紛紜任其顛倒則偶鹽梅之側宛若銜珠映莫蕭之中¶
猶如在藻是知至人以魚小者國可喻焉其化而敦夫¶
徳善其烹而委之火傳則味不慝道乃全將成其心齊¶
之化無貴乎獺祭之鮮且夫烹之煩而魚必毁政之撓¶
而人不理魚不以煩為貴人不以撓為美反覆無極必¶
為靡潰之道簡易不脩自作兹彰之始是知求全者動¶
不如静務理者語不如黙動之則一鼎渾渾語之則萬¶
<pb:KR4h0139_WYG_116-33a>¶
人惑惑想潎潎之微質不可而求俾浩浩之撓風無由¶
自息今聖人任一意朝萬國盖以體𤣥元而得諸静寰¶
海而晏如豈徒以窮髙極厚之内喻之於一魚者哉¶
　　痀僂丈人承蜩賦　　　　　　(唐/)髙　郢¶
巧乎道者承蜩之叟蜩擇木兮有翼叟持竿兮在手物¶
我相絶嗜欲靡同彼不飛兮焉待此將掇兮何工丈人¶
曰我有道也初五六日累丸為術槁木其臂朽株其質¶
不墜者二則失之錙銖不墜者三則失之十一既累五¶
<pb:KR4h0139_WYG_116-33b>¶
而咸若寜絶四而無必由是步平地之上入深林之下¶
耳目俱營心手相假葉空宻而皆見枝雖繁而不捨豈¶
伊拾芥將同注瓦或挾三而兼兩或指多而就寡期於¶
百中則啼猿之射乎曽不孑遺殊慕鴻之弋者彼飲露¶
為事蜕殻有期顧非鼎俎之實尚何彈射之疑庸詎知¶
絶俗猶累凌虚亦危以無用之質遇有求之時始則長¶
鳴聲嘒唳而中絶方將一舉翅蕭條而半垂豈獲戾於¶
不食而搆患於有緌且觴深操舟大馬捶鈎三十仭磨¶
<pb:KR4h0139_WYG_116-34a>¶
崖不溺十九年肯綮皆游徒聞其事未見其憂豈知天¶
覆地載四荒八極不以萬物易蜩之智不以萬物易蜩¶
之翼惟精惟一無反無側用志凝神何求而不得若以¶
叟為臣以蜩為賊亂繩斯理背陣斯克一言以蔽可詳¶
周公之風一矢可加何逺蠻夷之域螳蜋之捕兮信劣¶
黄雀在後兮安得至哉丈人功並孫息¶
　　蚌鷸相持賦(以洛城風/口為韻)　　　　(唐/)郗　昂¶
水濵父老以漁弋為事常持釣緡荷矰繳旦浮瀍澗晩¶
<pb:KR4h0139_WYG_116-34b>¶
泝伊洛亂平漵之磷磷步清流之鑿鑿匪畋魚以為務¶
將釣國而為託異戕忽而害生時自斃而方搏亦猶守¶
兔者目注於盧犬挾彈者志在於黄雀斬長鯨而四海¶
宴如得巨魚而千里饜若夫一舉而擒兩固功全而利¶
博是翔禽翼迅體輕或依岸而開合或遵渚以飛鳴既¶
相遇於兹地亦相殘於此生鷸以利嘴為銛鍔蚌以外¶
骨為堅城鷸以蚌為腐肉可取蚌以鷸為微禽可營鷸¶
曰今日不雨必刳蚌之腹蚌曰明日不出必喪鷸之精¶
<pb:KR4h0139_WYG_116-35a>¶
並相持而坎難俱莫知其困并彼漁父聞而造曰危哉¶
二蟲吾見爾命之將絶吾知爾力之巳窮胡不潛泳於¶
深水胡不乗髙於大風何故枯骸於波際何故落翮於¶
沙中乃攜以俱歸釋此雙疾利其美用取其形質鷸有¶
羽兮彩映華冠蚌有珠兮光照巨室雖假物類以為用¶
誠亦辨説之良術莊生寓語於前古是用廣之於今日¶
　　螳蜋拒轍賦(以怒臂當車生/不知量為韻)　　(唐/)陳　硎¶
蠢彼微蟲勇而不懼當往來之轍跡阻東西之馳騖聞¶
<pb:KR4h0139_WYG_116-35b>¶
轞轞而虎蹲佇轔轔而狼顧見危致命方確爾而靡遷¶
唯敵是求乃毅然而増怒且肖形卓犖植性强梁豈奔¶
衝之足畏非會逺而不當逸性喬桀雄姿激昂拖輕軀¶
致命死地壯前趾若有巨防觀臥轍之時似當黄霸想¶
埋輪之處何憚張綱其或輸穀千箱御姬百兩方擊轂¶
之自逺巳張拳而相向死且如歸路何能讓茍不折節¶
於焉用壯哻其目曽不見機揮以肱豈為知量其理何¶
如其生忽諸禍甚觸株之兔危同戲鼎之魚行無逗撓¶
<pb:KR4h0139_WYG_116-36a>¶
立必籧篨在聖人之經誠宜避地非長者之轍詎肯迴¶
車且麟傷豈仁龍醢非智思控搏而莫及喻壓溺而何¶
啻不若履薄兢兢臨深惴惴任肖翹之可適曷强禦之¶
不避微茫膚血豈足殷其左輪展轉路塵寜止㫁其右¶
臂居當假息動必阽危捨鳴蟬而莫捕蔑黄雀而不知¶
倘所據非據亦何斯違斯謂豹狼之不若念虺蜴而何¶
為且含氣之類求生之厚豈必賢哉曷云能不獨不降¶
志自貽伊咎誠&KR1922;轢之所加諒虀粉而何有奚必矜夫¶
<pb:KR4h0139_WYG_116-36b>¶
趯趯冒彼彭彭願陳力之方盛意當途之足驚曲循天¶
理深居物情徒糾紛而莫紀因密勿而難明倘不載馳¶
載驅廣人之用當念無輗無軏遂爾之生¶
　　蟭螟巢螡睫賦(以天壤之間大/小殊稟為韻)　(唐/)王　棨¶
萬物生焉巨細相懸螡之睫兮蟭螟在焉雖受氣以具¶
體亦成形而自天取以比方事著茂先之賦齊其大小¶
理符禦冦之篇眇矣麽蟲生乎積壤名為造化之内質¶
類希夷之象離婁俯視莫得見其形容師曠俛聴曽未¶
<pb:KR4h0139_WYG_116-37a>¶
　聞乎聲響既而遊元氣入無問就彼螡而棲宛止其睫¶
　以迴環日往月來顧我而因依自得晨趨暮見覺伊而¶
　瞬息長閒由是拂眥謀安沿哐可賴喜榮乎噆膚之際¶
　懼覆於成雷之會仰觀厥首謂如山嶽之崇旁晲其肩¶
　意似叢林之大逼螢火兮豈慮焚其逢肸蠁兮何憚居¶
　之每保勁同於枝榦詎知細甚於毫釐未能鵲起安肯¶
　蟲疑常笑鷦鷯立彼葦苕之上寜同𤣥燕集於危幕之¶
　時豈比夫蠕動微生蜎飛異稟蠅附尾以非類蝨處頭¶
<pb:KR4h0139_WYG_116-37b>¶
　而殊品言乎螡也則是啑而可知向彼巢焉乃斯形而¶
　因審想夫影與塵混身將道俱察其生而洪纎則别論¶
　其分而物我何殊似菌朝生不羨千春之夀如蜩秋起¶
　無慙六月之圗悲夫謂無至道者多信有兹蠢者少盖¶
　述齊物之域未遂忘形之表若能效三月以齊心必見¶
　斯蟲而不小¶
　¶
御定厯代賦彚巻一百十三¶
