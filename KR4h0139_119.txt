# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:25.918998
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 卷一百十六
<pb:KR4h0139_WYG_119-1a>¶
　欽定四庫全書¶
御定歴代賦彚巻一百十六¶
　　草木¶
　　　桐賦　　　　　　　　　　　(宋/)袁　淑¶
　越衆木之薫徇勝雜樹之藻縟信爽幹以弱枝實裏素¶
　而表緑若乃根荑條茂跡曠心沖貞觀於曾山之陽抽¶
　景於少澤之東被籍兮煙霞懷珮兮星虹儀丹丘之瑞¶
　羽棲清都之仙宫¶
<pb:KR4h0139_WYG_119-1b>¶
　　　梧桐賦　　　　　　　　　　(齊/)蕭子良¶
　植椅桐於廣囿嗟儵忽而成林依層楹而吐秀臨平臺¶
　而結陰乃抽葉而露始亦結實於星沈聳輕條而麗景¶
　涵清風而散音發雅詠於攸昔流素賞之在今必鸞鳳¶
　而後集何燕雀之能臨匪伊楚宫側豈獨嶧山岑邈蒿¶
　萊之難儷永配道於仙琴¶
　　　桐樹賦應竟陵王教　　　　　(梁/)王　融¶
　梧桐生矣於邸岫之曾隈儀龍門而插榦佇鳳羽以抽¶
<pb:KR4h0139_WYG_119-2a>¶
枝蹤楚宮而留稱藉溜館以飜聲直不繩而特秀圓匪¶
規而天成同嵗草以萎暮共辰物而滋榮豈逺心以自¶
外寜有志於孤貞¶
　　桐賦　　　　　　　　　　　(梁/)沈　約¶
龍門之桐逺望青蔥專巖擅嶺或孤或叢枝封暮雪葉¶
映晝虹抗蘭橑以栖龍拂雕牕而漙露喧密葉於鳯晨¶
宿髙枝於鸞暮合影陽崖標峰東陸俯結𤣥陰仰成翠¶
屋乍髣髴於行雨時徘徊於丹轂遶齊綵於碧林豈慙¶
<pb:KR4h0139_WYG_119-2b>¶
光於若木¶
　　尚書省梧桐賦(以託根得地藏/器待時為韻)　(唐/)崔　鎮¶
惟皇立極建都河洛㑹府疏庭珍木咸若偉梧桐之嘉¶
遇竟因人以勝託傾鳳翼於朝陽偶鵷行於秘閣貴有¶
常尊靜為躁君花繁翼子榦直謀孫履素至潔體柔常¶
存掲日月以曜穎含雨露以流根豈與夫龍門半死嶧¶
陽孤植齊萬籟而混吹合千巖以共色勁質冰摧而杍¶
人莫識髙標風折為樵人所得求知音於爨燃論分理¶
<pb:KR4h0139_WYG_119-3a>¶
於繩墨且問之以死生又焉議夫通塞故至人以全身¶
逺害君子以自强不息失其理山林不足以攝生順其¶
道朝市何妨乎育德梧桐生矣自逺而至輕去無何之¶
鄉不居有過之地謂繁華兮國人服媚吾獨後春而翠¶
謂搖落兮物情共棄吾亦先秋以悴不改節以邀利不¶
立名而自異必居常以待終將百慮而一致大年椿榦¶
捎雲豫章箘簵貞勁桂椒信芳百果甲拆於金谷千林¶
花發於河陽實繁者皆坼材用者先亡我異於是于何¶
<pb:KR4h0139_WYG_119-3b>¶
不臧布清隂於仙署棲白雲於帝鄉旁連杞梓俯接琳¶
瑯蔚金蟬之氣色耀錦帳之輝光我封我樹無臭無香¶
後天年於社櫟用當代於甘棠得喪齊致語黙兩忘吾¶
不知夫支離之德何獨攘而自出蘧瑗之智何獨巻而¶
自藏復有翦刻為圭琢磨成器龍章鳳軫金符玉瑞平¶
君子之心戒王者之戲晉侯得之諸侯䴢至子野得之¶
𤣥鶴來暨雖信美於疇日未若兹辰之佩仁履義我求¶
懿德於是乎在疏相比逺相待以其彚征成而不宰譬¶
<pb:KR4h0139_WYG_119-4a>¶
諸草木生植有時除惡務本樹善務滋引之斯至權之¶
斯離角弓兮有什杕杜兮陳詩敢告在位如何不思念¶
兹在兹庶事順施茍求夏陰與秋實無拔楊以樹茨¶
　　槐賦(有序/)　　　　　　　　　　魏文帝¶
文昌殿中槐樹盛暑之時余數遊其下美而賦之王粲¶
直登賢門小閣外亦有槐樹乃就使賦曰¶
有大邦之美樹惟令質之可佳託靈根於豐壤被日月¶
之光華周長廊而開趾夾通門而駢羅承文昌之邃宇¶
<pb:KR4h0139_WYG_119-4b>¶
望迎風之曲阿脩榦紛其璀錯緑葉萋而重陰上幽藹¶
而雲覆下莖立而擢心伊暮春之既替即首夏之初期¶
鴻鴈遊而送節凱風翔而迎時天清和而温潤氣恬澹¶
以安治違隆暑而適體誰謂此之不怡¶
　　槐賦　　　　　　　　　　　(魏/)曹　植¶
羨良木之華麗爰獲貴於至尊馮文昌之華殿森列峙¶
乎端門觀朱榱以振條據文陛而結根暢沈陰以溥覆¶
似明后之垂恩在季春以初茂踐朱夏而乃繁覆陽精¶
<pb:KR4h0139_WYG_119-5a>¶
之炎景散流耀以增鮮¶
　　槐賦　　　　　　　　　　　(魏/)王　粲¶
惟中唐之竒樹稟天然之淑姿超疇畝而登殖作階庭¶
之華暉形褘褘以條暢色采采而鮮明豐茂葉之幽藹¶
履中夏而敷榮既立本於殿省植根柢其𢎞深鳥願栖¶
而投翼人望庇而披襟¶
　　槐賦　　　　　　　　　　　(晉/)摯虞¶
覽坤元之産植莫兹槐之為貴爰表庭而樹門膺論道¶
<pb:KR4h0139_WYG_119-5b>¶
而正位爾乃觀其誕狀察其攸居豐融湛䨴蓊鬱扶疎¶
上拂華宇下臨脩渠凑以夷徑帶以通衢樂雙遊之黄¶
鵠嘉别摯之王睢春棲教農之鳥夏憩霮哺之烏若夫¶
龍升南陸火集正陽恢茲鬱陶靜暑無方鼓柯命風振¶
葉致涼開明過於八闥兮重陰踰乎九房¶
　　大槐賦(有序/)　　　　　　　　(晉/)庾　儵¶
余去許都將歸洛京舍於嵩岳之下而植斯樹焉遂作¶
賦曰¶
<pb:KR4h0139_WYG_119-6a>¶
有殊世之竒樹生中岳之重阿承蒼昊之純氣吸后土¶
之柔嘉若夫赤松王喬馮夷之倫逍遙茂蔭濯纓其濵¶
望輕霞而增舉垂髙暢之清塵若其含貞抱樸曠世所¶
希降夏后之卑室作唐虞之茅茨潔昭儉以矯奢成三¶
王之懿資故能著英聲於來世超羣侶而垂暉仰瞻重¶
榦俯察其陰逸葉横被流枝蕭森下覆靈沼上蔽髙岑¶
孤鵠徘徊寡鶴悲吟清風時至惻愴傷心將騁軌以輕¶
運安久留而涕淫¶
<pb:KR4h0139_WYG_119-6b>¶
　　庭椿賦　　　　　　　　　　(元/)任士林¶
燕山之陽南冥之濵有大木焉其名曰椿蓋抗歳時而¶
聳立掲造化之蹲蹲者與相彼竒亭夷庚掌平迺睠□¶
村甍椽列星維陋巷之蕭蕭兀幽人之柴扃有椿喬然¶
闞乎中庭𤣥雲構其堂宇秀色結乎軒楹觀其崇根碩¶
本挺柯稠葉蓊蓊焉䔿䔿焉青冥黯黯皮溜雨而胼胝¶
榦拂霓而冗遝篲日月之氛陰控雪霜之飄颯千尋引¶
而表端萬鳥棲而影接蓋根柢之擁腫性也豈不美乎¶
<pb:KR4h0139_WYG_119-7a>¶
莊生之櫟枝葉之榮暢時也又何歆乎王氏之槐耶盼¶
老人之豫章訪嵗寒之松栢或輪囷以為竒或偃蹇以¶
為傑孰與夫謝萬牛而崔嵬却匠石而鬱茀者乎爾則¶
稚竹株連弱松肺附結緒根於地軸藉沫濡於雨露想¶
其簇榦帡幪列萬間之厦屋不足以喻宗條鱗輳雖千¶
社之枌榆又何足以同年而語耶於是天翊其貞地隆¶
其植寒暑節其涼温鬼神呵其峻特醴泉夜注而人不¶
能挹以草木之滋卿雲晨覆而人不能衣以青黄朱綠¶
<pb:KR4h0139_WYG_119-7b>¶
之絲人不足以扶持而終風不移人不足以悦懌而陽¶
春色怡此所以俯視君遷傲睨平仲而永為斯庭之瞻¶
依也耶彼尋常之喬梓亦何足以與乎斯¶
　　忘憂館栁賦　　　　　　　　(漢/)枚　乗¶
忘憂之館垂條之木枝逶遲而含紫葉萋萋而吐綠出¶
入風雲去來羽族既上下而好音亦黄衣而絳足蜩螗¶
厲響蜘蛛吐絲階草漠漠白日遲遲於嗟細栁流亂輕¶
絲君王淵穆其度御羣英而翫之小臣瞽瞶與此陳詞¶
<pb:KR4h0139_WYG_119-8a>¶
於嗟樂兮於是罇盈縹玉之酒爵獻金漿之醪庶羞千¶
族盈滿六庖弱絲清管與風霜而共雕鎗鍠啾唧蕭條¶
寂寥儁乂英髦列襟聨袍小臣莫效於鴻毛空銜鮮而¶
嗽醪雖復河清海竭終無增景於邊撩¶
　　栁賦(有序/)　　　　　　　　　　魏文帝¶
昔建安五年上與袁紹戰於官渡時余始植斯栁自彼¶
迄今十有五載矣感物傷懷乃作斯賦曰¶
伊中域之偉木兮瑰姿妙其可珍禀靈祗之篤施兮與¶
<pb:KR4h0139_WYG_119-8b>¶
造化乎相因四氣邁而代運兮去冬節而涉春彼庶卉¶
之未動兮固肇萌而先辰盛德遷而南移兮星鳥正而¶
司分應隆時而繁育兮揚翠葉之青純脩榦偃蹇以虹¶
指兮柔條阿那而虵伸上扶疎而施散兮下交錯而龍¶
鱗在余年之二七植斯栁乎中庭始圍寸而髙尺今連¶
拱而九成嗟日月之逝邁忽亹亹以遄征昔周遊而處¶
此今倐忽而弗形感遺物而懷故俛惆悵以傷情於是¶
曜靈次乎鶉首兮景風扇而增暖豐𢎞陰而博覆兮躬¶
<pb:KR4h0139_WYG_119-9a>¶
豈弟而弗倦駟馬望而傾蓋兮行旅仰而迴睠秉至德¶
而不伐兮豈簡卑而擇賤含精靈而寄生兮保休體之¶
豐衍惟尺斷而能植兮信永貞而可羨¶
　　栁賦　　　　　　　　　　　(魏/)王　粲¶
昔我君之定武致天届而徂征元子從而撫軍植嘉木¶
於兹庭歴春秋以踰紀行復出於斯鄉覽兹樹之豐茂¶
紛旖旎以脩長枝扶疎而覃布莖森梢以奮揚人情感¶
於舊物心惆悵以增慮行游目而廣望觀城壘之故處¶
<pb:KR4h0139_WYG_119-9b>¶
悟元正之話言信思難而存懼嘉甘棠之不伐畏取累¶
於此樹茍逺跡而退之豈駕馳而不屢¶
　　栁賦　　　　　　　　　　　(魏/)繁　欽¶
有寄生之孤栁託余寢之南隅順肇陽以吐芽因春風¶
以揚敷交綠葉而重葩轉紛錯以扶疎鬱青青以暢茂¶
紛冉冉以陸離浸朝露之清泫暉華采之猗猗¶
　　楊栁賦　　　　　　　　　　(魏/)應　瑒¶
赴陽春之和節植纖栁以承涼攄豐節而廣布紛鬱勃¶
<pb:KR4h0139_WYG_119-10a>¶
以敷陽三春倐其奄過景日赫其垂光振横條而逺翳¶
迴雲蓋於中唐¶
　　栁賦　　　　　　　　　　　(晉/)傅　𤣥¶
美兒靈之鑠氣兮嘉木德之在春何兹栁之珍樹兮稟¶
二儀之清純受大角之禎祥兮生濛汜之遐濵叅剛柔¶
而定體兮應中和以屈伸長莖舒而增茂兮密葉布而¶
重陰夾通塗與廣庭兮環清沼而成林於是𤣥雲被岳¶
素景含暉泰液渥流朝露未晞是精靈之所鍾兮蔚鬱¶
<pb:KR4h0139_WYG_119-10b>¶
鬱以依依居者觀而弭思兮行者樂而忘歸夫其結根¶
建本則固於泰山兼覆廣施則均於昊天雖尺斷而逾¶
滋兮配生生於自然無邦壤而不植兮象乾道之屢遷¶
紛猗靡以從風兮若將往而復旋若乃豐葩茂樹長枝¶
夭夭阿那四垂凱風振條同志來遊攜手逍遥¶
　　雙桞賦　　　　　　　　　　(晉/)成公綏¶
宅京宇之西偏濵犢鼻之清渠啓横門於大路臨九達¶
之通衢愍行旅之靡休樹雙栁於道隅彌年載而成陰¶
<pb:KR4h0139_WYG_119-11a>¶
紛嬋媛而扶疎¶
　　西掖瑞栁賦(以應時呈祥聖/德昭感為韻)　　(唐/)郭　烱¶
乾坤至誠草木無情神靈乗化而致理枯朽效祥而發¶
生當聖澤未沾故兀然枯瘁及天光迴照遂藹爾敷榮¶
因萬物以咸遂與百祥而畢呈故得垂陰瑣闥之中固¶
本鳳池之側始孤標而穎㧞乍苒弱而條直長充西掖¶
之佳翫迥奪東門之秀色芬敷自異永垂不朽之名變¶
化無常用表好生之德懿其荑生漸蔚榦聳惟條拂瑞¶
<pb:KR4h0139_WYG_119-11b>¶
景而增麗褭祥風而獨揺可以彰聖主之𤣥感可以見¶
昊天之孔昭舒巻以時陋梧桐之半死榮枯順理鄙松¶
柏之後彫且春布發生之慶秋行肅殺之令於天地而¶
不失其常在金木而各得其性衆皆畢出盡達我則向¶
日而衰衆皆黄落萎腓我則感時而盛不然何以知至¶
德之動天運神功而瑞聖者矣翠色牂牂異酒泉嘉柰¶
之祥輕陰澹澹同鄱郡枯梓之感煙銷雨霽霏素雪於¶
宸居日晏春深雜繁花於睿覽青翠葳蕤垂軒拂墀在¶
<pb:KR4h0139_WYG_119-12a>¶
日月偏臨之處當鴛鴦集苑之時至矣哉天降靈貺聖¶
為明證既得地而不雜衆流常託根而獨標美稱是知¶
天聽自人而應者也¶
　　西掖瑞栁賦(以應時呈祥聖/德昭感為韻)　　(唐/)陳　詡¶
栁美西掖瑞彰聖時感巡遊之未至失榮落於先期雨¶
露所均常比中園之鬱鬱宫闈暫閉若無春日之遲遲¶
所以望車塵之行幸慰都人之怨思物或有憑神固難¶
宰生植不易地而殊榮孤影忽同秋而異色豈上天之¶
<pb:KR4h0139_WYG_119-12b>¶
降鑒俾下民之是則於以激忠臣之心於以彰大君之¶
德初斯栁之失常人未知其為祥秦原之煙景明媚漢¶
苑之草樹芬芳獨孤彫而槁瘁似永隔於風光無絮花¶
之似雪意膏露之凝霜及夫天迴舊步木得其性千官¶
捧日以輸忠萬騎從龍而翊聖彼衆芳之已歇我得秋¶
而始盛豈固異於常材實願貞乎景命偉夫瑞發匪遥¶
成天意之孔昭德惟可覽結人心之幽感不然栁且無¶
情曷枯而生其枯也當煙塵之晦其生也表氛沴之清¶
<pb:KR4h0139_WYG_119-13a>¶
與時不偶叶聖斯呈政或可持疾風始知夫草勁節無¶
所立嵗寒徒稱乎柏貞宜其俯鳳池而灑潤接雞樹以¶
連榮儒有因物比興屬詞揣稱聞瑞栁於春宫遂揄揚¶
於天應¶
　　栁賦　　　　　　　　　　　(明/)徐世溥¶
溪頭栁發江上春歸有美一人傷心緒絲閒行煙暮折¶
而賦之竊聞園中鬱鬱漢南依依章臺綠早薊北青遲¶
白門則啼烏爭宿灞陵則班馬常嘶勞勞亭畔若耶水¶
<pb:KR4h0139_WYG_119-13b>¶
西所以笛聲恨别瑟調傷離至如託根墀側移植殿頭¶
翠袍夾乎馳道青瑣垂乎邗溝深宫長樂别館忘憂吳¶
娃恒歎梁王每遊發枚乗之麗藻憶張緒之風流斯則¶
栁之榮遇也爾迺淵明荒宅叔夜山庭先生表姓中散¶
匿名暗度杖履之跡遥聞鍛瑟之聲斯則栁之髙隱也¶
及夫軍屯細栁衛宿長楊旌斿十萬羽獵輝光但識亞¶
夫詎問劉郎叛兒以白花遁禍季跖以栁下稱强斯則¶
栁之武俠也若乃深藏朱户淺映清池垂露光濕挂月¶
<pb:KR4h0139_WYG_119-14a>¶
星稀暮春修禊枝滿門楣蟬抱柱而不脱魚驚緡而不¶
移樓上之素手遥出當壚之秀肩近齊弱舞楚國之腰¶
彎畫秦宫之眉隨風暫舉向人復低遂使情鐘美人心¶
悲蕩子夢繞大堤魂搖江沚嫋暮煙兮千條漾春光於¶
萬里不比拙於松柏詎爭妍乎桃李哉¶
　　栁花賦　　　　　　　　　　(晉/)伍輯之¶
步江臯兮騁望感春栁之依依垂柯葉而雲布揚零花¶
而雪飛或風迴而遊薄或霧亂而飈零野淨穢而同降¶
<pb:KR4h0139_WYG_119-14b>¶
物均色而齊明¶
　　楊花賦　　　　　　　　　　(宋/)田　錫¶
梁苑殘春垂楊映津枝黛染以交引葉眉纖而鬬伸落¶
絮如雪飄煙拂塵輕芳兮就月為魄澹白兮依風作神¶
當豔陽之美景過上已之良辰其繁也六出之英未多¶
其豔也早梅之芳若何釋葉辭蔕流枝逗柯浮朝靄兮¶
散斜陽九重丹禁拂扁舟兮隨兩槳千里輕波是時孝¶
王多暇閑登水榭因悦栁之太柔賞兹花兮似畫乃顧¶
<pb:KR4h0139_WYG_119-15a>¶
鄒枚憐其逸才命臨流兮就景陳綺席之金罍相如後¶
至居於座右欣麗藻之無敵若陽春之寡和衆賔目動¶
怯勝氣以潛消梁孝意怡禮竒才兮敢惰於是授以毫¶
牋言容懌然曰寡人多幸知子之賢願以文為樂也俟¶
當塲而試焉且昔楊栁之詩古人有之楊花之賦作者¶
多非可以運精研之思施絶妙之詞相如感主人之遇¶
援毫而賦盡華藻之菁英得飛花之態度以為漠漠霏¶
霏微風暖吹裛甘露於珠樹蕩朝陽於玉墀乍若吳王¶
<pb:KR4h0139_WYG_119-15b>¶
江國水殿春曦梅花巳老零落交飛矧又蕩然無羇紛¶
兮交錯入殘月之綺窻滿夕陽之畫閣乍如陳后失恩¶
長門寂寞梨花向晚繽紛散落有時金屋徘徊珠簾半¶
開罥繡牀之彩縷縈粉奩於玉臺乍若謝家深院寒景¶
相催暮雲方密飄飄四來至於湘浦幽深檉林葱蒨滿¶
黄陵之古廟撲蒼山之晩殿乍如亂煙之下落泉飛練¶
噴嵐洒煙沫花相濺有時送客南遊垂楊渡頭未盡離¶
酒猶縻去舟思夕宿之江館望朝雲之水樓飄兮蕩白¶
<pb:KR4h0139_WYG_119-16a>¶
縈觴惹愁和鶗鴂以連飛平波渺渺伴舳艫而巳逺晩¶
景悠悠矧夫春院深嚴書帷闃寂横南窻之綠綺委羣¶
書於緗帙冰濡相浥粘匣硯以難飛風聚成規滚砌莎¶
而可惜加之碧簟銀牀梧桐影涼春光餘幾豔景方長¶
當奕客以凝情飛來寳局值嘉賔之舉白吹過金觴有¶
時簾幕雨餘池塘風定凝去忽飛幽而可詠榆墜莢以¶
相先桃落花而互映餘態重重妍姿弗窮大約含愁於¶
夕靄惟憐委迹於流風值輕露以多掩傍微陽而即通¶
<pb:KR4h0139_WYG_119-16b>¶
是知有以妖冶輕盈為貴者雖五彩之毫妍不可冩雖¶
數子之詞才難騁竒惟相如之善者致梁王之悦而乃¶
命左史記言而右史録之藏之寳笥以為栁花之詞¶
　　枯楊生稊賦(以青春光/耀為韻)　　　　(唐/)敬　括¶
柔得乎剛則變化無方故能令老者以安分使衰者而¶
再芳不然爻之均奚獨殊其棟撓木之衆奚獨舉其枯¶
楊徒觀其枝葉滋潤色帶韶光發枯槁擢豪芒直幹森¶
梢歘浮於青翠髙柯偃蹇漸變於蒼黄豈比夫顛木貴¶
<pb:KR4h0139_WYG_119-17a>¶
枿瓌材稱良而已哉至如和風稍吹遲日久照淡清煙¶
而羃䍥合晚靄而凝耀茍非懷蠧狀雖死而猶生忽應¶
鳴禽類先號而後笑是知心動於内氣變於形以類相¶
感因時則冥或叢生落落或孤峙亭亭映平林而迥秀¶
倚長空而半青爰有翰林墨客懿此惟新覩物生興與¶
時為春在陽當榮於枯木理代實資於哲人遂稽大道¶
將期小伸相長楊以體物希百中於兹辰¶
　　國子丞㕔連理樹賦　　　　　(唐/)王履貞¶
<pb:KR4h0139_WYG_119-17b>¶
靈臺崇崇兮洞轇轕以緜延中有珍木兮鬱森森以芊¶
芊始殊形以分聳終共理而連拳始信德以被物初應¶
聖而效焉且學為教原丞為糾局生於學者表王化之¶
大同植於㕔者知官政而無曲亦所以據於德而逺於¶
俗也樂我皇道彰我聖年謂為交柯乃尋本而無末謂¶
為别榦能已離而復連依君仁義之圃對君翰墨之筵¶
俾為我師者如斯木之一德為我曹者如斯木之相全¶
故瑞不虛然從化而止化不在逺行之由已有善必應¶
<pb:KR4h0139_WYG_119-18a>¶
詎云草木之無知惟德是親奚問陰陽之至理可以載¶
美青史可以表慶皇家人各有心我則合而為一物曲¶
有利我則不避其斜夫如是則造化之理易尋天地之¶
情可測順之則生瑞逆之則成慝故曰禍淫湎福正直¶
諒物情之效祥由人君之布德故得托根講肄之宇垂¶
陰夫子之墻雜庭槐以為列偶仙杏而成行逢聖而生¶
匪由乎日月以翼取端為寳孰尚夫金玉其相所謂光¶
乎泰階允臻靈貺不然者則徒聞其説孰究其狀至矣¶
<pb:KR4h0139_WYG_119-18b>¶
哉觀一樹之攸同知四夷之内向¶
　　連理樹賦　　　　　　　　　(唐/)陳　諷¶
惟薰風之生物有穠李之表禎合連枝於異榦符一姓¶
於嘉名交影齊密均和共榮諒全德之通感豈元和之¶
曲成族堅附離訝生植之異氣殊質合體識天地之幽¶
清考彼祥經珍兹善價昭一人之有慶表四夷之嚮化¶
體符通理黄中之象攸存義用成蹊不言之道斯備蓋¶
夫靈根得地聳質齊芳分條表異合榦呈祥膚含玉潤¶
<pb:KR4h0139_WYG_119-19a>¶
文蔚龍章雲交翼比影附枝强庇本根於仙族挺孤秀¶
於仁鄉始則分形謂陰陽之偶數終而一貫表遐邇之¶
通方是知𤣥本靈種暗符神用諒剪伐之為重合拱連¶
條允孚歌謡固耳目之所昭並甘棠而價掩比叢桂之¶
香遙則知瑞以感生祥由仁致覩政分而脉㑹契人事¶
與天意將德茂而精通故駢疎而合異於以昭化警俗¶
示人不二豈比夫草生堯砌空有紀於厯官芝産漢宫¶
徒用彰於祀事洎夫𤣥律發春東風薦臻齊敷連萼之¶
<pb:KR4h0139_WYG_119-19b>¶
影共沐陽和之津想雙枝於棠棣感合體於君臣四海¶
為家豈必移根於上苑五色敬用固亦發瑞於仁人彼¶
晉得華林漢生廣殿諒崇功而間出豈謙德而來見願¶
棲託之見容恐光陰之不薦¶
　　李樹連理賦(有序/)　　　　　　(唐/)潘　炎¶
帝在上黨延唐寺有李樹連理上親視焉賦曰¶
惟彼嘉樹列星之精耀本扶疎當元光之降誕盤根連¶
理應我后之文明天之發祥豈無他木必曰兹樹是光¶
<pb:KR4h0139_WYG_119-20a>¶
皇族所以並脩榦連髙枝青房表異朱仲稱竒察以休¶
徵不假終軍之識同於樹德寜為簡主之知族茂宗榮¶
盤根合理花之發也霰每亂於青春實之繁兮珠更深¶
於寒水豈徒生於靈井植彼東園自感義以相待但成¶
蹊而不言此乃興聖主之符表天家之姓一人親覩六¶
合稱慶至若鍾山之實玉井之仙或正冠而垂訓或投¶
贈以成篇比德於我彼何有焉臣炎作賦天子萬年¶
　　大榕賦　　　　　　　　　　(宋/)薛士隆¶
<pb:KR4h0139_WYG_119-20b>¶
越甌而南嶺山東麓有七閩之㑹焉厥都維福福都中¶
閩城山塹水修逵孔直麗譙南指粵有喬木根乎此堂¶
青葱映帶經五門而之合江夾經途者凡十有五里其¶
為根也盤桓詰曲勢浮平陸隱丘陵斡坤軸如山如坻¶
崟岑蔽虧列岫竒峯幻然默為蜿蜒糾紛虵蟠鹿奔巻¶
舒連蜷油如出雲樹無全株萬本同植縈連擁腫鑽堅¶
露隙儔引儔緣自陵空碧和氣鬱贅疣生衆醜備百怪¶
形岌如神山冬無落木蒼蒼九夏森其翠幄枝柯離敧¶
<pb:KR4h0139_WYG_119-21a>¶
横從出竒翕如其合判如其離嗟如其往歘如其來夭¶
蟜驪龍摩天切空雛翼雲垂扶搖下風輪囷無心隨之¶
有本孔綜根元誰分混沌軒然而大厦成蚴然而怪螭¶
怒駢爪紛拏矗其八柱飛鳥千羣而咸棲有所綢繆束¶
薪不堪以火盤根錯節而摧斤缺斧其圓也不中乎規¶
不成乎矩樵夫視而弗斫大匠行而弗顧以無堪而保¶
其天斯所以邇乎人而壽莫之數也若夫景升之牛主¶
人之鴈不善其鳴服箱孔屯以不才而烹者何哉蓋豐¶
<pb:KR4h0139_WYG_119-21b>¶
肌而蠧夫人之芻豢也斯榕木則不然承天之施得生¶
於地不假乎人不離乎類不以直節為髙不以孤生為¶
異淩寒而不改其操連理而不稱其瑞無庸而庸無尚¶
焉為其全虚愚之義也至於交柯旁薄分根合枝異生¶
同命縈繚相維倚天成蓋蔽野成帷迷雲而零雨不下¶
畏日而炎天改色邑人之依行人之得不才而才無似¶
焉斯其為大通之德也夫惟有大通之德全虛愚之義¶
守不才之位處無庸之地為物而物固莫之陵比人而¶
<pb:KR4h0139_WYG_119-22a>¶
人適當其意其事也無施其生乃克遂是生乎通邑大¶
都之間尚亦躐千齡而幾萬嵗也走嘗聞諸西方之人¶
曰尼俱律陀之木其子芥三之一及其成材蔭車將五¶
百乗斯榕木者不幾於是乎今夫閩中之木榕為大其¶
萌也微物莫之害有蕞其芽蓊然天蓋走不知命之者¶
誰耶庸以劣其形而不文其内無文於内將或容於外¶
而以成其大¶
　　榕木賦(有序/)　　　　　　　　(宋/)李　綱¶
<pb:KR4h0139_WYG_119-22b>¶
閩廣之間多榕木其材大而無用然枝葉扶疎芘蔭數¶
畝清陰人實賴之故得不為斧斤之所翦伐蓋所謂無¶
用之用也感而為之賦其辭曰¶
南有巨木其名曰榕下蟠據於厚地上盪摩於髙穹雨¶
露之所霶潤雷霆之所震聳日月之所照燭乾坤之所¶
含容與衆木均夫何賦形稟氣之獨不同也爾其擢榦¶
敷條輪囷離竒結根植本拳曲擁腫口鼻百圍之竅穴¶
龍蛇千尺而飛動仰視俯察何規矩繩墨之不中也髙¶
<pb:KR4h0139_WYG_119-23a>¶
明之麗非棟梁之資斲削之工非爼豆之奉以為舟檝¶
則速沈以為棺槨則速腐以為門户則液以為楹柱則¶
蠧薪之弗焰無㸑鼎之功燎之弗明無爝火之用蓋枵¶
然之散木徒萬牛之嗟重宜匠石之不顧同櫟社而見¶
夢然而脩枝翼布密葉雲濃芘結駟之千乗象青蓋之¶
童童夏日方永畏景馳空垂一方之美蔭來萬里之清¶
風靚如帷幄肅如房櫳為行人之所依歸咸休影乎其¶
中故能不夭斧斤棓擊是免雖不材而無用乃用大而¶
<pb:KR4h0139_WYG_119-23b>¶
效顯異文木之必折類甘棠之勿翦立乎無何有之鄉¶
配靈椿而獨逺不然則鴈以不鳴而烹漆以有用而割¶
犀象以齒角而斃樗櫟以惡木而伐處夫材與不材之¶
間殆未易議其優劣也¶
　　古楠賦(有序/)　　　　　　　　(宋/)宗　澤¶
巴城之南山有寺曰南龕寺之外有大木曰楠其生甚¶
久唐刺史嚴武御史史俊皆有詩謌刻於巖腹嚴曰臨¶
溪插石盤老根史曰結根幽壑不知歳自時迄今又數¶
<pb:KR4h0139_WYG_119-24a>¶
百年邦人謂之古楠宜矣僕到官之三月兩至巖下讀¶
史嚴之清什感是楠之老於巖谷而可憐也因慨然操¶
筆而賦之曰¶
楠之生兮層崖之中巔詢之人兮不知幾何年包堅根¶
而下蟠兮貫頑石而澈沈淵竦脩榦以上凌兮並孤岑¶
而參蒼天大枝崛起兮虎豹拏攫小枝囘屈兮蛟螭蜿¶
蜒黄葉敷陰白晝沈沈輪廣十畝蓋窮百尋衆鳥托宿¶
鄧林非深諸卉仰芘荆雲非陰雨濯瑩兮一塵不染風¶
<pb:KR4h0139_WYG_119-24b>¶
振響兮海潮同音露下兮鶴唳月明兮猿吟擅此清致¶
亘古迄今有客戾止惻然動中吁嗟斯木之異兮有不¶
遇之窮爾胡不生於泰山之側秦帝東封㑹風雨之是¶
避豈以五大夫之號而封松爾胡不生於周成之宫禁¶
林九重顧親賢之是戲豈以封國之瑞而翦桐爾胡不¶
生於分陜之域舍彼召公未必以甘棠之蔽芾流詠於¶
國風抑亦豈無工師之良識爾材之非常用之為棟梁¶
則足以建九重之明堂用之為舟楫則足以濟巨川之¶
<pb:KR4h0139_WYG_119-25a>¶
　汪洋用為宗廟社稷之器則足以叅鼎鼐交神明薦至¶
　德之馨香夫何默默而甘老於窮山寂寞之鄉徘徊其¶
　下恍若夢兮心駭而目貽蒼髯偉人瞋目視曰噫謂子¶
　知我乃不吾知吾生於斯長於斯始於毫末至於十圍¶
　雨露不吾遺霜雪不吾欺春兮秋兮吾不知代謝之有¶
　期漢兮唐兮吾不知興亡之幾時柯葉顔色曾無改移¶
　過者千百睥睨焉不以吾為樸樕輩待之斧斤之害亦¶
　幸不罹吾受天地造化之恩孰有等夷子之不智而乃¶
<pb:KR4h0139_WYG_119-25b>¶
　我悲使子處此復將奚為吾非不知强自取藏器以待¶
　時而動老當益壯自任以天下之重儻匠人斵而小之¶
　能不浼然而悔痛乃所願比不材之樗同乎無所用若¶
　曰不遇自有物主之非吾所能為姑亦付之一夢客聞¶
　之釋然悟曰達矣夫斯言可書紳而詠誦¶
　¶
　¶
御定歴代賦彚巻一百十六¶
