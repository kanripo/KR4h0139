# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:26.548035
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 外集卷一
<pb:KR4h0139_WYG_144-1a>¶
　欽定四庫全書¶
御定歴代賦彚外集巻一¶
　　言志¶
　　　慰志賦　　　　　　　　　　(漢/)崔　篆¶
　嘉昔人之遘辰兮美伊傅之遻時應規矩之俶質兮過¶
　班倕而裁之協準矱之貞度兮同斷金之𤣥策何天道¶
　於盛世兮超千載而垂績豈修德之極致兮將天祚之¶
　悠適愍予生之不造兮丁漢氏之中微氛霓鬱以横厲¶
<pb:KR4h0139_WYG_144-1b>¶
　兮羲和忽以潛暉六柄制於家門兮王綱摧以陵遲黎¶
　共奮以跋扈兮羿浞狂以恣睢睹慢藏而乗釁兮竊神¶
　器之萬機思輔弼以媮存兮亦號咷以詶咨嗟三事之¶
　我負兮乃迫予以天威豈無熊僚之㣲介兮悼我生之¶
　殲夷庶明喆之未風兮懼大雅之所譏遂翕異以委命¶
　兮受符守乎艮維恨遭閉而不隠兮違石門之高蹤揚¶
　蛾睂於復關兮犯孔戒之冶容懿氓蚩之悟悔兮慕白¶
　駒之所從乃稱疾而屢復兮歴三祀而見許悠輕舉以¶
<pb:KR4h0139_WYG_144-2a>¶
逺遁兮託峻危以幽處靜潛思於至賾兮騁六經之奥¶
府皇再命而紹䘏兮乃眷顧乎建武運欃槍以電埽兮¶
清六合之土㝢聖德滂以横被兮黎庶愷以鼓舞闢四¶
門以博采兮彼幽牧之我舉分畫定而計決兮豈云賁¶
乎彼鄙茍遂懸車以縶馬兮絶時俗之進取歎暮春之¶
成服兮闔衡門以埽軌聊優游以永日兮守性命以盡¶
齒貴啟體之歸全兮庶不忝乎先子¶
　　顯志賦(有序/)　　　　　　　　(漢/)馮　衍¶
<pb:KR4h0139_WYG_144-2b>¶
馮子以大人之德不碌碌如玉硌硌如石風興雲蒸一¶
龍一蛇合道翺翔與時變化夫豈守一節哉上隴阪騰¶
高岡遊精宇宙流目八紘眇然有思凌雲之意乃作賦¶
自廣命篇曰顯志云¶
開歲發春兮百卉含英甲子之朝兮汨吾西征發軔新¶
豐兮徘徊鎬京陵飛亷而太息兮登平陽而懐傷悲時¶
俗之險阨兮哀好惡之無常棄衡石而意量兮隨風波¶
而飛揚紛綸流於權利兮親雷同而妒異獨耿介而慕¶
<pb:KR4h0139_WYG_144-3a>¶
古兮豈時人之所憙沮先聖之成論兮邈名賢之高風¶
忽道德之珍麗兮務冨貴之樂耽遵大路而徘徊兮履¶
孔德之窈冥固衆夫之所眩兮孰能觀於無形行勁直¶
以離尤兮羌前人之所有内自省而不慙兮遂定志而¶
弗改欣吾黨之唐虞兮愍吾生之愁勤聊發憤而揚情¶
兮將以蕩夫憂心往者不可攀援兮來者不可與期病¶
沒世之不稱兮願横逝而無由陟雍畤而消揺兮超略¶
陽而不反念人生之不再兮悲六親之日逺陟九嵕而¶
<pb:KR4h0139_WYG_144-3b>¶
臨&KR3056;嶭兮聽涇渭之波聲顧鴻門而歔欷兮哀吾孤之¶
早零何天命之不純兮信吾罪之所生傷誠善之無辜¶
兮齎此恨而入冥嗟吾思之不逺兮豈敗事之可悔雖¶
九死而不瞑兮恐余殃之有再淚汍瀾而雨集兮氣滂¶
浡而雲披心怫鬱而紆結兮意沉抑而内悲瞰太行之¶
嵯峨兮觀壺口之崢嶸悼丘墓之蕪穢兮恨昭穆之不¶
榮歲忽忽而日邁兮壽冉冉其不與恥功業之無成兮¶
赴原野而窮處昔伊尹之干湯兮七十説而乃信皋陶¶
<pb:KR4h0139_WYG_144-4a>¶
釣於雷澤兮賴虞舜而後親無二士之遭偶兮抱忠貞¶
而莫達率妻子而耕耘兮委厥美而不伐韓盧抑而不¶
縱兮騏驥絆而不試獨慷慨而逺覽兮非庸庸之所識¶
卑衛賜之阜貨兮高顔回之所慕重祖考之洪烈兮故¶
收功於此路循四時之代謝兮分五土之刑德相林麓¶
之所産兮嘗水泉之所殖修神農之本業兮採軒轅之¶
竒策追周棄之遺敎兮軼范蠡之絶迹陟隴山以踰望¶
兮眇然覽於八荒風波飄其並興兮情惆悵而増傷覽¶
<pb:KR4h0139_WYG_144-4b>¶
河華之泱漭兮望秦晉之故國憤馮亭之不遂兮愠去¶
疾之遭惑流山岳而周覽兮徇碣石與洞庭浮江河而¶
入海兮泝淮濟而上征瞻燕齊之舊居兮歴宋楚之名¶
都哀羣后之不祀兮痛列國之為墟馳中夏而升降兮¶
路紆軫而多艱講聖哲之通論兮心愊憶而紛紜惟天¶
路之同軌兮或帝王之異政堯舜煥其蕩蕩兮禹承平¶
而革命并日夜而幽思兮終悇憛而洞疑高陽邈其超¶
逺兮世孰可與論兹訊夏啟於甘澤兮傷帝典之始傾¶
<pb:KR4h0139_WYG_144-5a>¶
頌成康之載德兮詠南風之歌聲思唐虞之晏晏分揖¶
稷契與為朋苗裔紛其條暢兮至湯武而勃興昔三后¶
之純粹兮每季世而窮禍弔夏桀於南巢兮哭殷紂於¶
牧野詔伊尹於亳郊兮享吕望於酆州功與日月齊光¶
兮名與三王爭流楊朱號乎衢路兮墨子泣乎白絲知¶
漸染之易性兮怨造作之弗思美關雎之識微兮愍王¶
道之將崩拔周唐之盛德兮捃桓文之譎功忿戰國之¶
遘禍兮憎權臣之擅彊黜楚子於南郢兮執趙武於溴¶
<pb:KR4h0139_WYG_144-5b>¶
梁善忠信之救時兮惡詐謀之妄作聘甲叔於陳蔡兮¶
禽荀息於虞虢誅犂鉏之介聖兮討臧倉之愬知&KR3002;子¶
反於彭城兮爵管仲於夷儀疾兵革之寖滋兮苦攻伐¶
之萌生沉孫武於五湖兮斬白起於長平惡叢巧之亂¶
世兮毒縱横之敗俗流蘇秦於洹水兮幽張儀於鬼谷¶
澄德化之陵遲兮烈刑罰之峭峻燔商鞅之法術兮燒¶
韓非之説論誚始皇之跋扈兮投李斯於四裔滅先王¶
之法則兮禍寖淫而宏大援前聖以制中兮矯二王之¶
<pb:KR4h0139_WYG_144-6a>¶
驕奢饁齊女於絳臺兮饗椒舉於章華摛道德之光耀¶
兮匡衰世之眇風裦宋襄於泓谷兮表季札於延陵摭¶
仁智之英華兮激亂國之末流觀鄭僑於溱洧兮訪晏¶
嬰於營丘日曀曀其將暮兮獨於邑而煩惑夫何九州¶
之博大兮迷不知路之南北駟素虯而馳騁兮乗翠雲¶
而相佯就伯夷而折中兮得務光而愈明款子高於中¶
野兮遇伯成而定慮欽真人之德美兮淹躊躇而弗去¶
意斟愖而不澹兮俟回風而容與求善巻之所存兮遇¶
<pb:KR4h0139_WYG_144-6b>¶
許由於負黍軔吾車於箕陽兮秣吾馬於潁滸聞至言¶
而曉領兮還吾反乎故字覽天地之幽奥兮統萬物之¶
維綱究隂陽之變化兮昭五德之精光躍青龍於滄海¶
兮豢白虎於金山鑿巖石而為室兮託高陽以養仙神¶
雀翔於鴻厓兮𤣥武潛於嬰冥伏朱樓而四望兮采三¶
秀之華英纂前修之姱節兮曜往昔之光勲披綺季之¶
麗服兮揚屈原之靈芬高吾冠之岌岌兮長吾佩之洋¶
洋飲六醴之清液兮食五芝之茂英揵六枳而為籬兮¶
<pb:KR4h0139_WYG_144-7a>¶
築蕙若而為室播蘭芷於中庭兮列杜蘅於外術攢射¶
干而雜蘼蕪兮搆木蘭與辛夷光扈扈而煬燿兮紛郁¶
郁而暢美華芳曄其發越兮時怳忽而莫貴非惜身之¶
轗軻兮憐衆美之顦顇遊精神於大宅兮抗𤣥妙之常¶
操處清靜以養志兮實吾心之所樂山峩峩而造天兮¶
林冥冥而暢茂鸞回翔索其羣兮鹿哀鳴而求其友誦¶
古今以散思兮覽聖賢以自鎮嘉孔丘之知命兮大老¶
聃之貴𤣥德與道其孰寶兮名與身其孰親陂山谷而¶
<pb:KR4h0139_WYG_144-7b>¶
閒處兮守寂寞而存神夫莊周之釣魚兮辭卿相之顯¶
位於陵子之灌園兮似至人之髣髴葢隠約而得道兮¶
羌窮悟而入術離塵垢之窈冥兮配喬松之妙節惟吾¶
志之所庶兮固與俗其不同既俶儻而高引兮願觀其¶
從容¶
　　敘志賦　　　　　　　　　　(魏/)韋　誕¶
𦙍鴻烈之末流蒙祖考之餘德奉過庭之明訓納微躬¶
於軌則勉四民之耕耘遂能辨乎菽麥自弱冠而立朝¶
<pb:KR4h0139_WYG_144-8a>¶
無匡時之異才每寤寐以歎息思損已而降階遭大魏¶
之革命網羣士於行職雖固陋之無用猶收録而序飾¶
歴文武於機衡擁大璫於帝側隨倫儕以按牒乃剖符¶
而封殖顧儀服而増憤心夕惕以愧恧蒙聖皇之宏恩¶
過待辠於卿士奉朝請於朔望恭禋享於郊祀念余年¶
之冉冉忽一過其如馳微竒功以佐時徒曠官其何為¶
匪遜讓(之/)足徇信神氣之稍衰將訴誠於明后乞骸骨¶
而告歸¶
<pb:KR4h0139_WYG_144-8b>¶
　　遂志賦　　　　　　　　　　(魏/)劉　禎¶
幸遇明后因志東傾披此豐草乃命小生生之小矣何¶
兹云當牧馬於路役車低昻愴恨惻切我獨西行去峻¶
溪之鴻洞觀日景於朝陽釋叢棘之餘刺踐檟林之柔¶
芳皦玉粲以曜目榮日華以舒光信此山之多靈何神¶
分之煌煌聊且遊觀周歴高岑仰攀高枝側身遺隂磷¶
磷䃹䃹以廣其心伊天皇之樹葉必結根於仁方捎吳¶
夷於東隅掣畔臣乎南荆戢干戈於内庫我馬縶而不¶
<pb:KR4h0139_WYG_144-9a>¶
行揚洪恩於無涯聽頌聲之洋洋四㝢莫以無為𤣥道¶
穆以普將翼俊乂於上列退仄陋於下場襲初服之蕪¶
薉託蓬蘆以遊翔豈放言而云爾乃旦夕之可忘¶
　　遂志賦(有序/)　　　　　　　　(晉/)陸　機¶
昔崔篆作詩以明道述志而馮衍又作顯志賦班固作¶
幽通賦皆相依仿焉張衡思𤣥蔡邕𤣥表張叔哀系此¶
前世之可得言者也崔氏簡而有情顯志壯而汎濫哀¶
系俗而時靡𤣥表雅而微素思𤣥精練而和惠欲麗前¶
<pb:KR4h0139_WYG_144-9b>¶
人而優游清典漏幽通矣班生彬彬切而不絞哀而不¶
怨矣崔蔡沖虚温敏雅之屬也衍抑揚頓挫怨之徒也¶
豈亦窮達異事而聲為情變乎余備託作者之末聊復¶
用心焉¶
武定鼎於洛汭胡受瑞於汝墳繇鳴鳳於百祀啟敬仲¶
乎方震茍天光之所照豈舜族其必陳壓禋祀於故墟¶
饗禴祭於東鄰禰八葉而相茂舞九韶乎降神系姜叟¶
於海曲表滄流於逺震仰前蹤之緜邈豈孤人之能冑¶
<pb:KR4h0139_WYG_144-10a>¶
匪世禄之敢懐傷兹堂之不搆理或睽而後合道有夷¶
而弗順傅栖巖而神交伊荷鼎以自進蕭綢繆於豐沛¶
故攀龍而先躍陳頓委於楚魏亦凌霄以自濯伍被刑¶
而伏劒魏和戎而擁樂彼殊塗而並致此同川而偏溺¶
禍無景而易逢福有時而難學惟萬物之運動雖紛糾¶
而相襲隨性類以曲成故圓行而方立要信心而委命¶
援前修以自程擬遺跡於成軌詠新曲於故聲任窮達¶
以逝止亦進仕而退耕庶斯言之不渝抱耿介以成名¶
<pb:KR4h0139_WYG_144-10b>¶
　　勵志賦　　　　　　　　　　(魏/)丁　儀¶
覽前志而博觀求余心之所安雖疲駑而才弱敢舍力¶
而不攀懿躬稼之克在賤善射而隕殘羨首陽之遺譽¶
憎千駟之餘訕宗舍藏之偉節薄鼎角之自干嘉法言¶
之令揚悼説難之喪韓鑒登險之敗績顧清道以自閒¶
瞻亢龍而懼進退廣志於伐檀雖德厚而祚卑猶不忘¶
於盤桓薫以芬香而自燒兔亦取斃於豪翰援大雅以¶
為戒眺龔勝而自歎嗟世俗之參差將未審乎好惡咸¶
<pb:KR4h0139_WYG_144-11a>¶
隨情而與議固真偽以紛錯穢桮盂之周用令瑚璉以¶
抗閣恨騾驢之進庭屏騏驥於溝壑疾青蠅之染白悲¶
小弁之靡託惡晨婦之蒙厚痛三代之見薄惟受性之¶
樸拙亮未達乎測度顧鍾子之既沒牙輟絃而不作敦¶
三思之彌憤動循牆之兹恪勉夕改以補朝履日新而¶
悔昨¶
　　勵志賦　　　　　　　　　　(元/)涂　幾¶
予幼負此竒志兮思時俗之所難薄榮名而不顧兮將¶
<pb:KR4h0139_WYG_144-11b>¶
遺斯世之治安惟任重而道逺兮懼吾力之已殫雖委¶
絶而猶不悔兮誓將歴乎險艱彼小人之無知兮方笑¶
予行之迍邅雖一二之同志兮亦僅以文學而相憐仲¶
尼甘於旅寓兮聘列國而拳拳禹暨稷之辛勤兮哀夫¶
人之瘠捐吾誠不及古之人兮諒天命之可懷負衣冠¶
而不力兮又何取乎三才步中正以為軌兮服仁義以¶
為輈審孜孜以無倦兮俟吾死而焉求飢吾飲乎水泉¶
兮困吾枕乎荆棘指蒼天以為正兮予匪計乎朝夕¶
<pb:KR4h0139_WYG_144-12a>¶
　　表志賦(有序/)　　　　　　　　(晉/)棗　據¶
據忝職門下在帷幄之末與羣士敘齊登玉陛待日月¶
久矣出為冀州刺史犬馬戀主既有㣲情且志之所存¶
不能無言因而賦之曰¶
過承嘉㑹擢身泰辰俯躡丹墀仰承三辰當樂夏之凱¶
南蒙朱陽之和仁接鳴鸞之垂翼因神虯之光鱗浮眇¶
末之纖質濟吾身於天津邈盧敖之所涉階多士之遺¶
塵登九垓之虚軌覿汗漫之威神情飄飄而凌雲意髣¶
<pb:KR4h0139_WYG_144-12b>¶
髴於真人扶揺薄於懸圃増城鬰以嵯峨被羽衣之飛¶
飛握若蕙之芳華蹈糺紛之絶軌攀大椿之疎柯意翹¶
翹而慕逺思濯髮於天波悲落葉之思條情戀戀於昊¶
蒼懐聖德之𢎞施情慘切而内傷感有莘之媵臣願致¶
主於陶唐¶
　　言志賦　　　　　　　　　　　梁元帝¶
天文既表人文可觀知負扆之未易信握鏡之云難差¶
立極而補天驗璧合而珠連有庖羲之八索稱朱襄之¶
<pb:KR4h0139_WYG_144-13a>¶
五絃聞夏王之鑄鼎重農皇之播田雖車軌之未同亶¶
彌媿於棟隆戮封豕於海内斬長狄於區中懐宿昔之¶
璵璠並來遊於兔園悲元瑜之已逝歎靈光之獨存想¶
延賓於北閣因置酒於南軒聞鶯鳴而懐友聽長笛其¶
何言夙有尚於清静叨再入於鄢郢東窺文命之穴南¶
望洪崖之井遂撫運而登庸謬垂旒而巻領雖有媿於¶
前英每求友於未明召司烜而照夜觀執珪而滿庭誠¶
雖休以勿休實旨酒之忘憂絶陽阿之妙舞廢緜駒之¶
<pb:KR4h0139_WYG_144-13b>¶
善謳彼知止與知足復何營而何欲柱何用於黄金案¶
寧勞於青玉爾乃高步北園用蕩囂煩桂偃蹇而臨棟¶
石穹隆而架門對灌木之修聳觀激水之飛奔澗不風¶
而自響天無雲而晝昏聞賓鴻之夜飛想過沛而霑衣¶
况登樓而作賦望淮海而思歸¶
　　述志賦　　　　　　　　　　(晉/)曹　攄¶
慕浮雲以抗操耽簞食之自娱羨首陽之皎節歎南山¶
之髙疏哀夫差之溷惑詠楚懐之失圖悲伍員之沉悴¶
<pb:KR4h0139_WYG_144-14a>¶
痛屈平之無辜嘉沮溺之隠約羨接輿之狂歌顧大雅¶
之先智偉明哲之所經㣲見機而遂逝比舍生而親名¶
道殊塗而同歸要踰世而並榮舜拘忤於焚廩孔怵惕¶
於陳匡紛屯蹇之若斯何遭運之可常情怳忽以回迷¶
夢乗雲而飛颺駕麟鳳之靡靡載龍旂之洋洋周九州¶
而騁目登四岳而永望承聖喆而砥礪奮羽儀而翱翔¶
被蘭戺之芳華帶鍾山之玉英飾吾冠之岌岌美吾珮¶
之玲玲悲盛衰之遞處情悠悠以紆結攬萱草以掩淚¶
<pb:KR4h0139_WYG_144-14b>¶
曽一歡而九咽¶
　　述志賦　　　　　　　　　　　隋蕭后¶
承積善之餘慶備箕帚於皇庭恐修名之不立時負累¶
於先靈迺夙夜而匪懈實寅懼於𤣥冥雖自然而不息¶
亮愚懵之所滯思盡節於天衢才追心而弗逮宴庸薄¶
之多幸荷隆寵之嘉惠賴天高而地厚屬王道之昇平¶
均二儀之覆載與日月而齊明迺春生以夏長等品物¶
而同榮願立志於恭儉私自兢於戒盈孰有念於知足¶
<pb:KR4h0139_WYG_144-15a>¶
茍無希於濫名惟至德之𢎞深情不邇於聲色感懐舊¶
之餘恩求故劒於宸極叨不世之殊盼謬非才而奉職¶
何寵禄之踰分撫胷襟兮未識雖沐浴於恩光内慚惶¶
而累息顧㣲躬之寡昧思令淑之良難實不遑於啟處¶
將何情而自安若臨深而履薄心戰慄其如寒夫居高¶
思危持滿防溢知恣夸之非道乃攝生於沖謐嗟寵辱¶
之易驚上無為而抱一履謙光而守貞且顧安乎容膝¶
珠簾玉箔之竒金屋瑶臺之美雖時俗之崇麗葢吾人¶
<pb:KR4h0139_WYG_144-15b>¶
之所鄙何絺綌之不工豈絲竹而喧耳知道德之可尊¶
明善惡之由已屏囂煩之俗慮乃服膺於經史綜箴誡¶
以訓心觀女史而作軌遵古賢之令範冀福禄之能綏¶
時修經而三省覺今是而昨非嗤黄老之捐思信為善¶
之可依慕周姬之遺風美虞妃之聖則仰先哲之高才¶
貴至人之休德質菲薄而難縱心恬愉而去惑乃平生¶
之耿介實禮義之所遵雖生質之不敏庶積行以成仁¶
懼達人之葢寡為何求而自陳誠素志之難寫同絶筆¶
<pb:KR4h0139_WYG_144-16a>¶
於獲麟¶
　　述志賦　　　　　　　　　　(宋/)張九成¶
伊余生之好修兮紛溷濁而獨清朝飲藍橋之雲液兮¶
夕餐月殿之落英製芙蓉以為裳兮紉蘭芷以為佩躡¶
天風予上征兮將以朝於玉帝朝發軔於泰華兮夕予¶
叩乎天閽覽瑶臺珠閣之突兀兮驂蒼虯采鳳以駿奔¶
吾與羣仙遨遊兮曰蓬瀛乎此焉處既徘徊而四顧日¶
與月為吾侶豐隆列缺其先驅兮欃槍招揺為吾埽除¶
<pb:KR4h0139_WYG_144-16b>¶
廓氛埃而下視兮塊五嶽其尊罍攬四溟而一瀉兮宴¶
王母乎崑崙之隈忽憑几而坐寤兮知萬事其如夢聊¶
與此世而婆娑兮長笛呼風而三弄憫屈平之懐沙兮¶
笑子雲之投閣已攬袂而歘起兮悵星移而月落¶
　　述志賦　　　　　　　　　　(元/)胡天游¶
繄余生之碌碌兮承祖考之餘輝方年髫而志學兮思¶
踵武於前徽何中道之屯蹇兮終抱志而莫展霜毛颯¶
以垂領兮懼五十而無聞挾遺編以私淑兮庶弗墜於¶
<pb:KR4h0139_WYG_144-17a>¶
斯文嗟蚩蚩之世俗兮紛賤目而貴耳顧區區之魯人¶
兮尚弗知乎尼父青黄眩而莫分兮美惡混而相同計¶
㣲功於呻誦兮希速化於顓蒙朝卑辭以致幣兮夕怠¶
色而忘禮羣飛㸃而玉涴兮衆口哆侈而金燬毛嬙靚¶
立而自揚兮曽不申乎蹇修抱雙璧以行媒兮反效鞠¶
局而卑是求謂驊騮為下乗兮以款段為疾足采鳬茨¶
於道周兮登碔砆於犀櫝般紛紛其得志兮長裾曳地¶
濟濟而相望俛争食於雞鶩兮仰闊視而揚揚余方索¶
<pb:KR4h0139_WYG_144-17b>¶
居孑立而無與儔兮聊逍遥乎林下睇浮雲以舒嘯兮¶
倚翠竹而為伍崇繽紛其枳棘兮時覽德而踟蹰哂飢¶
鳶之疾盼兮攫腐䑕而嚇余龍門崒嵂以干雲兮亦何¶
往而不我階彼&KR0008;&KR0008;之黿黽兮夫豈入於我懐阿容媚¶
世以希寵靈兮誠有識之所嗤使余為倚市之倡兮孰¶
與夫容谷而幽居撫青萍以自珍兮曰有待夫知已儻¶
千金而非吾徒兮寧挂壁而無恥惟聖賢之與愚兮亦¶
皇皇而西東矧吾人之數竒兮敢背道而愠窮韙達觀¶
<pb:KR4h0139_WYG_144-18a>¶
之無不可兮付出處於流歘茍素志靡違兮又何傷乎¶
蹙額正余冠之崔嵬兮理余瑟之鏗鏘良時詎不可再¶
得兮姑從容而徜徉¶
　　述志賦　　　　　　　　　　(明/)劉　基¶
鮮余生之眇眇兮荷后皇之深仁具五氣以成形兮受¶
明命而為人體乾坤之粹精兮晞日月之景光漱飛泉¶
之華滋兮浥灝露之醇英製杜蘅以為衣兮藉茝若之¶
菲菲佩琳璆之玲瓏兮帶文藻之葳㽔朝濯髮於蘭池¶
<pb:KR4h0139_WYG_144-18b>¶
兮夕偃息乎瓊苑願馳騖以逺遊兮及白日之未晩駕¶
輕軺之將將兮服蒼虯之騑騑遵大路以周流兮曳虹¶
蜺之委蛇挾長離而乗鵷兮款閶闔之九門豐隆為余¶
先導兮百靈為余駿奔前燭隂以啟塗兮颺凱風使清¶
埃覲北斗於文昌兮朝玉皇於帝臺食𤣥圃之丹荑兮¶
澡天潢之芳津激微焱於桂枝兮輕波起而龍鱗清都¶
不可以久留兮忽乗雲而遐征浮江湖之浩溔兮陵山¶
嶽之崢嶸野莽蒼以多榛兮路險隘而紆曲猰㺄炰烋¶
<pb:KR4h0139_WYG_144-19a>¶
而攫噬兮蝮蛇蜿蜒以當陸鬱忡忡以怵惕兮遹皇皇¶
以營營雨淫淫而不止兮露黯黯以晝冥烏鳶號以成¶
羣兮鳳孤棲而無所楚屈原之獨醒兮衆皆以之為咎¶
欲振迅以高舉兮無六翮以奮飛將脂韋以從俗兮非¶
余心之所怡長太息以増欷兮哀時世之異常棄韶夏¶
而非聽兮登僸佅於中堂芼軒于以和羮兮腌鮑魚而¶
實俎斮楩楠以給㸑兮束荆棘而為柱施罾䍡於丘陵¶
兮怨魴鯉之弗獲虎兕逸於山林兮循户庭以求索前¶
<pb:KR4h0139_WYG_144-19b>¶
蒙瞍以指塗兮強揚子使操轅命侏儒令舉鼎兮刖都¶
盧使守閽歲冉冉而將頹兮日曖曖以就昧松柏摧而¶
根死兮江河化而為澮秣余馬於不周兮整余轡於樊¶
桐無蓍龜以決疑兮迷不知余所從搏扶揺以為輿兮¶
攬列缺以為輈驂青鸞之茇茇兮超煙靄而上浮梁天¶
津以濟河兮睇紫㣲之神闕開明怒目而電視兮貔豹¶
吼而山裂進無人以為之先容兮欲自獻而不敢氣勃¶
鬱以憑中兮心惻傷以憯懍過少㣲而歴明堂兮就軒¶
<pb:KR4h0139_WYG_144-20a>¶
轅而陳情雷霆砰其隠轔兮馬辟易而不行訪六符於¶
泰階兮求民極之所在咎繇不可以作兮競狂直以為¶
罪凌天街以徑度兮造旬始而瞻西清衆畏讒而巻舌¶
兮孰能白予之忠誠怡愮其無止兮然悄悄以狐疑要¶
傅説於箕尾兮命靈龜使占之曰有名必有實兮若形¶
影之相因想福極出自天兮又何尤乎世之人鼎胡跱¶
而不烹兮旗胡張而弗麾弧不可以射侯兮駟不可以¶
策而馳衆蠕蠕以朶頤兮若頽波之東趨謂翬翟為弗¶
<pb:KR4h0139_WYG_144-20b>¶
章兮愛羸豕之負塗方不可刓而規兮白不可涅而黒¶
悲桂椒之芬芳兮與朝菌而偕落殷比干之剖心兮時¶
豈不知其為聖人魯仲尼之過化兮焉役役而無所容¶
其身由强義而罹殃兮惠直道而被黜子胥忠而隕命¶
兮伯夷清而不食將登山而迷路兮欲涉水而無航東¶
西南北安所之兮顧焉擇其所長神冥冥而不下兮龜¶
又厭而弗告思糾結而不抽兮意怳忽以震悼忽濫汎¶
以遐舉兮行游目於大荒羲和不可攀而留兮恐年歲¶
<pb:KR4h0139_WYG_144-21a>¶
之弗將駕廣漠而南征兮叫重華於九疑山岑岑以蔽¶
天兮江淼淼而不可窺邅吾道夫西陲兮聽鳴鳳於岐¶
陽慨禾黍之離離兮梧桐摧而不生浮龍門以泝河兮¶
訪夏后之遺跡川瀆混而不分兮鯨鯢起而人立攬騑¶
轡而迴騖兮謁陶唐之舊京無衣裳以禦寒兮哀蟋蟀¶
之悲鳴心悢悢以増傷兮神夢夢其若醉淚洛洛以交¶
流兮憂湛湛兮而來㑹傅説之版築兮無武丁其誰舉¶
夷吾不逢夫鮑叔兮竟淪沒於囹圄推竭心以服勤兮¶
<pb:KR4h0139_WYG_144-21b>¶
上介山而立枯種霸越而滅吴兮終刎頸於屬鏤樂毅¶
升於金臺兮何逃遁而走趙周條侯之耿介兮卒含怨¶
以餓莩忠有蔽而不昭兮道有塞而不行名不可强而¶
立兮功不可期而成李斯上書以相秦兮空自陷於罪¶
尤買臣顯而僇辱兮豈如負薪之無憂魚赴餌以中鈎¶
兮雉慕媒而膺鏑鳳凰翔於丹穴兮又何患乎矰弋返¶
余斾之旖旎兮還余車之轔轔采薇蕨於山阿兮擷芹¶
藻於水濱洌𤣥泉以瑩心兮坐素石以怡情聆嚶鳴之¶
<pb:KR4h0139_WYG_144-22a>¶
恱豫兮玩卉木之敷榮挹清風之泠泠兮昭秋月之娟¶
娟登高丘以詠歌兮聊逍遥以永年¶
　　述志賦　　　　　　　　　　(明/)陶望齡¶
維東揚之奥閾兮曰無餘之舊都紓川巖之清淑兮繄¶
靈哲之所廬遡予系之云邈兮𤣥胄紹於陶唐美厥土¶
而安宅兮肇德里而允臧伊予躬之孔辰兮值先烈其¶
猶未墜嗟荏蒻之瞀惑兮悁顓顓而鮮惠踰跬迹而已¶
却兮望敦丘而猶躓器與時而多遻兮材紲志而弗信¶
<pb:KR4h0139_WYG_144-22b>¶
雖矜容而好飾兮終歴齒而齞脣長不譽於州部兮幼¶
鮮聞於鄉曲託㣲寄於縑緗兮傲卑栖而自局發蒼水¶
之閟藏兮歴嬴皇之遺躅要閹史於崇椒兮問幽人於¶
湖澳儵憑噫而超踔兮覽皇運之休嘉爰布蓍而假筮¶
兮曰利賓於王家竦修鋏以俶裝兮紛長珮之瑳瑳遵¶
天衢而逺蹠兮去下里之喧誇嗤翾飛之弱幹兮罣彌¶
天乎網羅鐘鏗鏘而駭禽兮軒繽紛乎寵鶴麏麚繫於¶
車箱兮遂蹌踉而高躍魂怔營而戃怳兮聊撫心而戢¶
<pb:KR4h0139_WYG_144-23a>¶
志維承明之峻密兮列椒蘭以為植奉大雅之惇誨兮¶
振華纓而來蔇翺翔白玉之館兮儤宿青綺之被花茸¶
茸而鎖院兮草嶪嶪而為臺凌玉清而遡紫虚兮况方¶
丈之與蓬萊睠恩重而身輕兮若據鼇而虞抃將沉處¶
而浮居兮非予心之所善羣侏儒以争飽兮入金門而¶
逃世儕優笑而騖進兮競周容之泄泄雖依隠而譎諫¶
兮信流風之云翳吾丘興於格五兮終又媚之以長纓¶
馬工文而鉅麗兮羌長慾而勸淫禹横經而作師兮紛¶
<pb:KR4h0139_WYG_144-23b>¶
彬彬於鞶帨辟數子於大道兮何異於甑栖之瞀芮抱¶
前修之遺則兮求賢聖之所經汨予懐之靡及兮耿申¶
旦而未寧聊假寐而宴息兮發六候於精誠洵浮虚之¶
為疢兮余夢適於羽民之國忽衝飇來余御兮矯垂天¶
之健翼歴星辰而上捩兮屆太一之所處命䍐車以為¶
載兮傲客誶而揖余閣道䆗以難窺兮關梁崒其可渡¶
涉五潢而止舍兮九游繽以先路蹈天苑之閎曠兮倚¶
旄頭而遥矚憤貪狼之僄狡兮夫何封豕之咆勃吾令¶
<pb:KR4h0139_WYG_144-24a>¶
白虎主伐兮鞭列缺以舉燧慮豐隆之吾欺兮逗壘壁¶
而左次揮天枹兮擊河鼓威弧奮兮𤣥戈孔武欲往徂¶
兮余無馬時甚良兮日吉余將遊兮營之室乗雲兮高¶
驤觀八轂兮馳天倉信匏𤓰之不食兮何牽牛之服箱¶
心侘傺而弗舒兮逢巫咸之來謁指閶闔其非遥兮靈¶
瑣開而未閉時冉冉而易邁兮羌何為兮陸沈匪帝閽¶
之我禦兮紫宫葢便娟紆鬱而嚴深盼開陽而少憇兮¶
聞嘈嘈之廣樂方趦趄而欲進兮忽魂開而形拓整容¶
<pb:KR4h0139_WYG_144-24b>¶
儀以惟憶兮軫噩夢而狐疑聞達人之大覺兮願順風¶
而占之曰道無軫兮物有方小不可以謀大兮短不可¶
與汲長彼&KR0008;人之極眥兮奚足以睇乎喬嶽鶱鵾鵬而¶
遐徙兮詎僉調於蜩鷽昔放勲之峻烈兮巢乃訾其弗¶
清惟貞觀之磅礴兮杞惙惙而憂傾固小夫之悁隘兮¶
蹇多懐而好誹彼大道之孔夷兮乃偶時而委已棲澹¶
泊以為廬兮遊逍遥以為庭繚貞固之修欐兮抗仁義¶
之華甍仰坱圠以陶孔兮固於何而不有所貴哲人之¶
<pb:KR4h0139_WYG_144-25a>¶
純德兮亦捐美而去醜蘭翳芳於幽崖兮亮駢滋乎蕭¶
艾𤣥駒敖於封丘兮齊旄象而稱大羶匪慕以競時兮¶
膏匪焚而邀害不近名以立辟兮固聖賢之所佩重曰¶
撫躬迪訓心所韙兮維德之宅勿陁靡兮外適常足内¶
亹亹兮修身繕性事君子兮委命不二惟所使兮¶
　　擬述志賦　　　　　　　　　(明/)黄　輝¶
夫何泰始之龎昧兮遂革化而至今世滔滔其相勝兮¶
及頹波之汨淫邈來兹其焉往兮撫曩昔而不任嗟上¶
<pb:KR4h0139_WYG_144-25b>¶
下古今之無窮兮予在四之中央老冉冉而待人兮懐¶
鬱鬱而屢更憶在齠而若昨兮觸陳椷而慨忼何休貞¶
之艱遘兮䀛屯否其互傾古之人今皆安如兮亶山川¶
盤錯而無恙試登臨兮金臺聊騁望兮崔嵬藹積霖兮¶
乍豁劃涼飇兮徐來鳴蜩抱葉兮鴻雁争飛林瑟瑟以¶
甫暾兮露湛湛而為璣四寥廓而無倚兮中怊悵而若¶
遺氣紆軫而不舒兮長太息以掩涕望八極甚茫茫兮¶
哀民萌之勤瘁旦閔閔以明農兮矧穡夫之望歲遐水¶
<pb:KR4h0139_WYG_144-26a>¶
旱之孔仍兮室縣磬而仳離應龍女魃狎為政兮雖堯¶
湯其奈何羌量邇以咨責兮曽不敢乎自貰曰四海皆¶
予身兮懼庶徵之易訛昔軒后之純粹兮猶蚩尤之七¶
十戰也犬羊不可與羣兮宜裔土之是竄也惟猾夏以¶
干紀兮匪大刑之所貫也誠服厚其不足喜兮恐生心¶
而重患也彼有周之宣后兮赫然中興姜匑匑而脱簪¶
兮女鳩申申以善淫燀車攻之復古兮忽姜戎訌而敗¶
成惟宴安之不可懐兮自古難其有終儼内憂之多方¶
<pb:KR4h0139_WYG_144-26b>¶
兮何外患之足懲感盛衰於廩秋兮隂氣壯而攻膺獨¶
悇憛而誰語兮焉決昧而舒情將曠然以輕舉兮逺遊¶
觀乎九阬考元吉於文君兮簡良辰而俶裝陽采采以¶
鑒形兮風飄飄而應璫御太極以為輿兮聊翻校乎隂¶
陽二紀奚其凌背兮五緯越而譸張嶽靈川后驕蹇而¶
失職兮酒星淋䤄而披猖箕畢撇惘而失好兮八穀耗¶
滅而亡精貫索纆以糾紛兮七公却而自藏旄昴奚為¶
主胡兮恣街北以弄兵安用太山之桓桓兮不蝕月以¶
<pb:KR4h0139_WYG_144-27a>¶
揚光天駟靡靡而蹇步兮煩轡䇿於王良泗何為而淪¶
鼎兮使弗若雜人而晝行景瑞翳翳其何所兮妖茀凌¶
厲而縱横鞠億兆其顦顇兮豈司命之所慶試靈修以¶
代對兮乃退谷而詞窮九關峩峩不可徑造兮虎豹狺¶
狺而肆抗徒愊憶以衝頤兮雖畢詞以誰聽攬修轡以¶
迷津兮顝攣緜而懰慄慨含欷而増愁兮惄旦飢而復¶
噎㑋昭質以自鏡兮恐流光之見迫聞至言之放&KR1820;兮¶
冀仙夫之可偕襲氣母於中夜兮豁氛穢之孔蠲召巫¶
<pb:KR4h0139_WYG_144-27b>¶
咸使采藥兮玉英燦而陸離收至精於澹泊兮靈根固¶
而不衰匪年歲之足貪兮將永從予之所謀重曰練予¶
真兮首清路蹟先民兮炯自顧遵夷軌其虞蹶兮何僒¶
徑之足步芬響象之偶然兮非聖哲之預慮省諐殃而¶
自敕兮炳醇和而中固亘宇宙以獨存兮窅得喪其奚¶
與庶長轡之不頗兮幸無乖於斯慕¶
　　復志賦(有序/)　　　　　　　　(唐/)韓　愈¶
愈既從隴西公平汴州其明年七月有負薪之疾退休¶
<pb:KR4h0139_WYG_144-28a>¶
於居作復志賦其辭曰¶
居悒悒之無解兮獨長思而永歎豈朝食之不飽兮寧¶
冬裘之不完昔余之既有知兮誠坎軻而艱難當歲行¶
之未復兮從伯氏以南遷凌大江之驚波兮過洞庭之¶
漫漫至曲江而乃息兮逾南紀之連山嗟日月其幾何¶
兮攜孤嫠而北旋值中原之有事兮將就食於江之南¶
始専専於講習兮非古訓為無所用其心窺前靈之逸¶
迹兮超孤舉而幽尋既識路又疾驅兮孰知予力之不¶
<pb:KR4h0139_WYG_144-28b>¶
任考古人之所佩兮閲時俗之所服忽忘身之不肖兮¶
謂青紫之可拾自知者為明兮故吾之所以為惑擇吉¶
日與西征兮亦既造夫京師君之門不可逕而入兮遂¶
從試於有司惟名利之都府兮羌衆人之所馳競乗時¶
而附勢兮紛變化其難推全純愚以靖處兮將與彼而¶
異宜欲奔走以及事兮顧初心而自非朝騁騖乎書林¶
兮夕翶翔乎藝苑諒郤步以圖前兮不浸近而愈逺哀¶
白日之不與吾謀兮至今十年其猶初豈不登名於一¶
<pb:KR4h0139_WYG_144-29a>¶
科兮曽不補其遺餘進既不獲其志願兮退將遁而窮¶
居排國門而東出兮慨予行之舒舒時憑高以迥顧兮¶
涕泣下之交如戾洛師而悵望兮聊浮游以躊躇假大¶
龜以視兆兮求幽貞之所廬甘潛伏以老死兮不願著¶
其名譽非夫子之洵美兮吾何為乎浚之都小人之懐¶
惠兮猶知獻其至愚固予異於牛馬兮寧止乎飲水而¶
求芻伏門下而黙黙兮竟歲年以康娱時乗間以獲進¶
兮願垂歡而愉愉仰盛德以安窮兮又何忠之能輸昔¶
<pb:KR4h0139_WYG_144-29b>¶
予之約吾心兮誰無施而有獲嫉貪佞之洿濁兮曰吾¶
其既勞而後食懲此志之不修兮愛此言之不可忘情¶
怊悵以自矢兮心無歸之茫茫茍不内得其如斯兮孰¶
與不食而髙翔抱關之扼陋兮有肆志之揚揚伊尹之¶
樂於畎畝兮焉富貴之能當恐誓言之不固兮斯自訟¶
以成章往者不可復兮冀來今之可望¶
　　復志賦　　　　　　　　　　(元/)任士林¶
考黄靈之淑𦙍兮旌所履而為姓越奚仲之有國兮誕¶
<pb:KR4h0139_WYG_144-30a>¶
繩繩於車正逮長滕於宗周兮歴萬祀其猶競坐以言¶
而發身兮鄙以力而稱聖紛支屬於五方兮既班班乎¶
家乗亶㑹稽之句章兮聿御史而有聞迭世祚其顯昧¶
兮覃斗海之有孫眇隑州之一曲兮羌幽築於白雲抱¶
曷鼻之倥偬兮載圲頂之髼髶辟長風於萬里兮信散¶
木之擁腫恫窮鄉之臠巻兮矐予目於蹇淺招庚癸於¶
首山兮懼飢渴之不免孰知夫麥麴之大呼兮勤茅絰¶
於叔展雨絶灑於碧虚兮空回戀於有渰木掩靚於春¶
<pb:KR4h0139_WYG_144-30b>¶
陽兮偑秋風之未慘欣吾車之未駕兮謝直矢之多岐¶
抱素絲之不染兮紛黒白其何為軻嗜丹之竒餌兮不¶
知魯勾踐之良規笑良造之詭遇兮不如退受妄人之¶
罵辭秦悁悁乎嫂妹之訽忍兮痛修辭於殉市之尸非¶
湣湣乎子瑕之愛憎兮迺懼夫姚賈與李斯惴僨軍之¶
株坐兮悟不死厠中之更弱憯女子之見賣兮悔不忍¶
胯下之年少讓不思國士之剪拂兮又何致必斬趙衣¶
而讎報亥不激屠門之骩曲兮又何致必椎晉鄙而危¶
<pb:KR4h0139_WYG_144-31a>¶
蹈心固不可溺於所涉兮智固不可售於所市身固不¶
可試於綢繆與睚眦兮足固不可失於流行與坎止感¶
耦耕之招攜兮何滔滔而不萉守孔約而罔貳兮憚巽¶
羽之人犧不察察於薇粟之重輕兮亮溝壑之有命不¶
悶悶於蕭艾之糾結兮付江濆之行詠信皎皎其何之¶
兮聊嘿嘿以隠情卒餘懐之隉杌兮庶察者之見徵道¶
悠長而日邁兮罔思謝之足懲尚壽考之𦙍彭兮安知¶
來哲之無情¶
<pb:KR4h0139_WYG_144-31b>¶
　　求志賦　　　　　　　　　　(宋/)晁補之¶
幼予不自知惷兮願求古人而與之逰高平邑於大野¶
兮魯東鄙而北鄒固予心其悃款兮求前聖又不逺豈¶
無鄰莫可與謀兮治邴氏而俗泮幽離房誠不忍兮棄¶
此而莫能藏執徐之青陽兮予先孑兮東征横武林之¶
大江兮往始寧之南邑路㑹稽以周流兮求歴山之所¶
在昔封隅之世守兮以後夫而致刑越懲恥於夫椒兮¶
進樵女而抑心懿二臣以國霸兮卒焉異夫出處行束¶
<pb:KR4h0139_WYG_144-32a>¶
薪而自言兮妻不忍而求去助申威於司馬兮卒殞聲¶
以淮南睚訴死於婆娑兮悲綽約之亦殲彼章程之詭¶
嘯兮既&KR0787;眙於甲夜何仲御之清激兮而亦云駭夫觀¶
者紛回穴其莫識兮泮千載而迹陳思苗山猶若兹兮¶
又何悲乎曲水惟鄭公之志約兮逢神人焉靡求山岪¶
峍而谷紆兮風瀏瀏乎旦暮耿吾何不可留此土兮切¶
悲越人之機豈其食鮭而化音兮無所用吾之緌冬朦¶
朦其多雨兮夏癉熱以生蠚溪水之淺深兮舟上下而¶
<pb:KR4h0139_WYG_144-32b>¶
擊石吾遵夏葢之山兮聊以觀乎逺海吾先子之初服¶
兮羌董道而不改小人之有心兮猶不假器末予從於¶
東安兮依哲人而聞誼蜀蘇子之有㕓兮漢遺化而多¶
儒往者其不可及兮曷不從子之廬朝予食兮山中夕¶
予宿兮江上悲世俗之近市兮予安能忍而與之皆往¶
予令樓季為右兮使王良前予世解轡而馳石兮緬予¶
得此坦塗良吾輈使環灂兮密吾牙使樸屬攬九州而¶
顧懐兮夫安知予力之不足遘予生之罹憫兮歸將母¶
<pb:KR4h0139_WYG_144-33a>¶
乎故都伏里門而畏鄰兮幽獨守此四隅時命大謬兮¶
吾遑遑欲何之慨永夏之宜養兮霜薆然其萃之増歔¶
欷以輟泣兮殺身其安可宇摧榮而藩穴兮雀䑕去而¶
不舎憯四序之不淹兮春藹藹其既非攬卉木猶若兹¶
兮吾獨不聊此時悲予仲之婉孌兮饒其心以詩禮吾¶
不能操嬴而坐閭兮耘東山而自食歲旱暵而不雨兮¶
螟又生子之場屬歲秋之有穀兮河出墳而湯湯於陵¶
子之終褊兮井工李其猶飽服芬芳而潔腹兮夫豈不¶
<pb:KR4h0139_WYG_144-33b>¶
足以忘老衆虒廌而好朝兮咸得時而的歴持衣服而¶
鬻暑兮予固知予賈之不售思遐舉而莫從兮心紆軫¶
而䀌傷訊黄石以吉凶兮棋十二而星羅曰由小基大¶
兮何有顛沛既非初志之敢期兮曽何以知其所繫頮¶
清濟以去垢兮芝九莖而為華宵倚楹而悲咤兮疇獨¶
憂予之無家蕭苑侯之慷慨兮孰云非食之故濟澶淵¶
之靈津兮横中流而飇怒思城闕之佻達兮勉踵夫昔¶
之人羿之志於彀兮亦反求夫全身小人不知學禮兮¶
<pb:KR4h0139_WYG_144-34a>¶
畏良罟之所尋宋七世之炳靈兮皇純佑此下土舉賢¶
而授能兮哀㷀獨此黎庶牧羊而肥兮式亦用而有聞¶
辟雍之洋洋兮宇干日而糾紛連衽以成雲兮汗而為¶
雨豈予不足於周門兮獨惆悵而延佇先事而後得兮¶
惟其食者之責舉九鼎於鯢淵兮亦人假夫一臂予張¶
子之好修兮蹇博大而無朋雪霏而宇凍兮松柏不改¶
其青固黄子嘗語予兮曰此是為明月雖工師不以佩¶
兮保厥美亦未艾彼喔吚為已甚兮羌浮石而沉木子¶
<pb:KR4h0139_WYG_144-34b>¶
雲之好思兮亦衆誶其寂寞虞氏之為政兮舉五臣而¶
與言彼霢霂之射谷兮何足以容江潭之鱣衆不察予¶
之情兮求予初猶未沫超孤舉而逺尋兮惟夫不足以¶
論世良恫韓而成漢兮皓保惠而悟髙成功則去兮曽¶
何足以介其一毛融躬行既卒驕兮禹服義亦太靡陳¶
輜車與乗馬兮桓榮亦酋乎冨貴蕃居室以不理兮滂¶
之志以四海元膺之激烈兮羌不以生而害義意豈弟¶
神所嘏兮何以罹此不祥豈其莫忍鄰之捽兮紛救鬭¶
<pb:KR4h0139_WYG_144-35a>¶
而得傷嘉林宗之善裁要成敗而不失寧遵不知時之¶
可為兮行漁瀨以畢世喟嵇康之蹈盡兮愧孫子其安¶
補阮清舌而咎目兮潛固自識而逺去謂道不可為兮¶
為者敗之衆窢然咸不流兮惟至人焉在之泮千祀而¶
語鄰兮孰與至人之服意神龍之乗雲兮吾欲從焉以¶
足士生各有遇兮吾何為侘傺乎此時曽藿菽不足以¶
化兮求予身其庶幾滋蘭以旨蓄兮菊以為糗修忠信¶
以抑躁兮夫安知予之後圖前聖吾永賴兮攬百子與¶
<pb:KR4h0139_WYG_144-35b>¶
並輿時翺翔於道奥兮歴年歲以為娱¶
　　尚志賦　　　　　　　　　　(元/)吴　萊¶
惟太區之寥廓兮紛庶物之馮生藐予身之中處兮鬱¶
予志而不得逞竊獨嗜此古學兮指前哲以作程味詩¶
書之醇粹兮獵道德之精英悼世俗之馳騖兮吾何有¶
乎我行將歲月之不我與兮兀淹留而無所成沉憂以¶
氣索兮却立而質䪥攻蹩&KR0887;而狹步兮守盯矃謂真瞶¶
䁇瞭目以霧披兮焱竒肱而風厲墮泰華以施簪兮縮¶
<pb:KR4h0139_WYG_144-36a>¶
長河約之帶翔矞皇之晻藹兮叱麒麟使承葢神若唏¶
而奔騰兮劒黿鼉乎濤瀨招屏翳予擗帷兮斬蚩尤以¶
搴斾折建木以指麾兮唉曜靈之西邁將欲往彼鴻濛¶
兮授予筴乎霄漢亦或悲此骯髒兮發商歌於達旦溘¶
世氛之溷濁兮嘘天籟乎崇窾薄高丘以闖逺海兮恒¶
戃怳而不顧返何僵佪以難逃兮曰&KR0008;&KR0008;而則然顔子¶
黙而樂道兮曽不滿夫一簞原思澹其居貧兮尚蓬蒿¶
之沒垣彼豈不談王術兮甘窮櫩之藐艱秉中心之皦¶
<pb:KR4h0139_WYG_144-36b>¶
日兮輕外物若浮雲諒當時之謂憊兮猶千載稱其賢¶
阽吾生之沉抑兮將有繼乎古先炳予室之虚白兮纚¶
予文於太𤣥莽歙歘與時化兮希噌吰而道存棄騏驥¶
而蹀躞兮登蹇&KR1042;乎前軒淫桑濮之嘈雜兮九韶漠焉¶
無聞固泰豆之不世出兮又何見夫榮猨彼何人哀時¶
命兮每嗟卑而歎屈曷不尚予之志兮仰孟氏之遺則¶
繄老農之力田兮且多種而鮮穫矧竒士之環轍兮雖¶
凍餒其奚卹増螢爝以日皛兮積埃壒而山嶷向汙泥¶
<pb:KR4h0139_WYG_144-37a>¶
求夜光兮經劫火見垂棘惟傅巖之版築兮攀南箕以¶
興國亦有漁厥磻溪兮擢赤鯉以予翼挺爾躬之豪崛¶
兮肯受人之羈勒惇鄒魯之雅言兮建燕趙之姱節糅¶
瓊爢而我餐兮羅翡翠以為服秉剞劂而剸裁兮鏘和¶
鸞以游息撫鴻荒其若今兮觀六合為予窄齊窮達於¶
一塗兮與聖賢而同域翩丹穴之蜚鳳兮粲九苞之翕¶
赩將乘之以覲舜文兮孰知予情之至極¶
　　閔志賦　　　　　　　　　　(明/)黄　淮¶
<pb:KR4h0139_WYG_144-37b>¶
閔予生之多故兮羌不知其所從肆遐搜而隱索兮究¶
微末之始終繄髫年之向茂兮即有志於聞道呻佔畢¶
而事鉛槧兮夫既從吾之所好奮侯頖而躋辟雍兮謂¶
青雲平步而可登探蟾窟以擢桂兮翼黄鵠而驂鵾鵬¶
振璚琚於天衢兮與夔龍而接武集鳳池而上玉堂兮¶
曽衮職之莫補仰繼明之垂照兮荷眷遇於日隆賚予¶
紛其駢蕃兮實千載之竒逢誓輸忱而瀝膽兮覬圖報¶
於涓滴嗟夙志之未酬兮遽速釁而罹辟懐兢惕而内¶
<pb:KR4h0139_WYG_144-38a>¶
　省兮豈持操之靡常也何弗良於行兮致顚躓之我戕¶
　也駕指南而之河朔兮遐不虞其所屆結蘭茝以泛溟¶
　渤兮亦罔知其攸濟聞德音之煥頒兮咸鼓腹而興歌¶
　溉涸鮒之枯竭兮猶未沐乎恩波意休復之有方兮契¶
　我龜而燋之招巫咸使考卜兮或開予而導之謂陽舒¶
　隂慘兮皆至仁之流形彼困心衡慮兮庸玉汝於有成¶
　亮食兆之告吉兮亦昭昭其孔彰也時賢哲之遺訓兮¶
　將何修而允臧也重曰孰始而張繄帝力兮孰後而遏¶
<pb:KR4h0139_WYG_144-38b>¶
　自貽戚兮處困而亨致命以為則兮噫嘻小子庶其無¶
　斁兮¶
　¶
　¶
　¶
　¶
　¶
御定歴代賦彚外集巻一¶
