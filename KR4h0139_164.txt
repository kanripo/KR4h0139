# -*- mode: mandoku-view; -*-
#+TITLE: 御定歷代賦彙
#+DATE: 2015-08-25 00:40:27.101723
#+PROPERTY: ID KR4h0139
#+PROPERTY: BASEEDITION WYG    
#+PROPERTY: JUAN 逸句卷一
<pb:KR4h0139_WYG_164-1a>¶
　欽定四庫全書¶
御定歴代賦彚逸句巻一¶
　　天象¶
　　　迅風賦　　　　　　　　　　(漢/)趙　壹¶
　惟巽卦之為體吐神氣而成風纖微無所不入廣大無¶
　所不充經營八荒之外宛轉毫毛之中察本莫見其始¶
　揆末莫覩其終啾啾颼颼唫嘯相求阿那裵徊聲若謌¶
　謳搏之不可得繫之不可留¶
<pb:KR4h0139_WYG_164-1b>¶
　　　風賦　　　　　　　　　　　(晉/)李　充¶
　尋之莫見其終迎之莫知其來四方為之易位八維為¶
　之輪迴遊聚則天地為一消散則六合洞開¶
　　　風賦　　　　　　　　　　　(晉/)王凝之¶
　起𤣥朔之重雲驅東極之洪濤越四溟而蓬勃經五嶺¶
　而蕭條其鼓水也無川不涉靡流不往溟海天迴江湖¶
　雲蕩¶
　　　擬風賦　　　　　　　　　　(梁/)沈　約¶
<pb:KR4h0139_WYG_164-2a>¶
若夫揺玉樹響金扉拂九層之羽葢轉八鳯之珠旗時¶
巻瑶臺翠帳乍動佚女輕衣此蓋羽客之仙風也¶
　　擬風賦　　　　　　　　　　(梁/)王　融¶
奄兮日采之既移忽兮羣景之將馳靡輕筠之碧葉汛¶
曾松之翠枝緫髙羽而蕭瑟韻珠露之參差此烈士之¶
英風長寥亮其如斯¶
　　相風賦(有序/)　　　　　　　　(晉/)傅　𤣥¶
昔之造相風者其知自然之極乎其逹變通之理乎上¶
<pb:KR4h0139_WYG_164-2b>¶
稽天道隂陽之運表以靈烏物象其類下憑地體安貞¶
之徳鎮以金虎𤣥成其氣風雲之應龍虎是從觀妙之¶
徴神明所通夫能立成器以占吉凶之先見者莫精乎¶
此¶
乃搆相風因象設形蜿盤獸以為趾建修竿之亭亭體¶
正直而無撓度徑挺而不傾棲神烏於竿首俟祥風之¶
來征¶
　　相風賦(有序/)　　　　　　　　(晉/)傅　咸¶
<pb:KR4h0139_WYG_164-3a>¶
相風之賦葢以富矣然辭義大同唯中書張令以太史¶
相風獨無文飾故特賦之太僕寺丞武君賓樹一竹於¶
前庭其上頗有樞機插以雞毛於以占事知來與彼無¶
異斯乃簡昜之至有殊太史相風張氏之賦非其至也¶
辭曰¶
籊籊竹竿在武之庭厥用自然既修且貞插羽其首丹¶
漆弗營經之營之不日而成¶
　　喜霽賦　　　　　　　　　　　魏文帝¶
<pb:KR4h0139_WYG_164-3b>¶
乃命駕而言歸啓吉日而北巡厭羣萌之至願感上下¶
之明神宻雲興之坱圠甘雨降以灑塵既灑塵而為塗¶
惟平路之未晞激清風以漂潦發皎日之陽暉振余䇿¶
而長驅忽臨食而忘飢¶
　　喜霽賦　　　　　　　　　　(魏/)曹　植¶
禹身逝於暘旰卒錫圭而告成湯感旱於殷時造桑林¶
而敷誠動玉朝而雲披鳴鑾鈴而日陽指北極以為期¶
吾將倍道而兼行¶
<pb:KR4h0139_WYG_164-4a>¶
　　時雨賦　　　　　　　　　　(晉/)成公綏¶
兩儀協合二氣烟煴洪川起波名山興雲¶
　　隂霖賦　　　　　　　　　　(晉/)成公綏¶
百川泛濫潢潦横流沈竈生鼃中庭運舟¶
　　月賦　　　　　　　　　　　(宋/)周　祇¶
二氣理化精者能鏡陽得一以朗旦月代終而夕映其¶
狀也氣瑩潔而昭逺質明潤而貞虛弱不廢照清不激¶
汙¶
<pb:KR4h0139_WYG_164-4b>¶
　　怨曉月賦　　　　　　　　　(宋/)謝靈運¶
卧洞房兮當何恱滅華燭兮弄曉月昨三五兮既滿今¶
二八兮將缺浮雲褰兮收汎灩明舒照兮殊皎潔墀除¶
兮鏡鑑房櫳兮澄澈¶
　歳時¶
　　祓禊賦　　　　　　　　　　(漢/)杜　篤¶
王侯公主暨乎富商同事伊雒帷幔𤣥黄於是旨酒嘉¶
肴方丈盈前浮棗絳水酹酒醲川若乃窈窕淑女美媵¶
<pb:KR4h0139_WYG_164-5a>¶
豔姝戴翡翠珥明珠曳離袿立水涯微風掩壒纖縠低¶
冕曳長裾坐沙渚譚詩書詠伊吕歌唐虞¶
　　禊賦　　　　　　　　　　　(晉/)褚　爽¶
伊暮春之令月將觧禊於通川凌元巳之清晨遡微風¶
之冷然川迴瀾以澄映嶺插崿以霏煙輕霞舒於翠崖¶
白雲映乎青天¶
　　洛禊賦　　　　　　　　　　(晉/)成公綏¶
考吉日簡良辰祓除觧禊司㑹洛濱妖童媛女嬉遊河¶
<pb:KR4h0139_WYG_164-5b>¶
曲或振纎手或濯素足臨清流坐沙場列罍樽飛羽觴¶
　　春可樂賦　　　　　　　　　(晉/)王　廙¶
春可樂兮樂孟月之初陽冰泮渙以微流土冒橛而解¶
剛野暄卉以揮緑山葱蒨以發蒼¶
　　大暑賦　　　　　　　　　　(魏/)陳　琳¶
土潤溽以歊蒸時淟涊以溷濁温風鬱其彤彤譬炎火¶
之陶燭¶
　　述夏賦　　　　　　　　　　(晉/)傅　𤣥¶
<pb:KR4h0139_WYG_164-6a>¶
四月惟夏運臻正陽和氣穆而扇物麥含露而飛芒清¶
徴泛於琴瑟朱鳥感於炎荒鹿解角於中野草木蔚其¶
條長¶
　　秋思賦　　　　　　　　　　(魏/)繁　欽¶
何晏秋之憯悽處閒夜而懷愁風清凉以激志兮樹動¶
葉而鼓條雲朝隮於西氾兮遂濆薄於丹丘潛白日之¶
𤣥隂兮翳朗月於重幽零雨濛其迅疾黄潦汨以横流¶
　　秋夕哀賦　　　　　　　　　(晉/)夏侯湛¶
<pb:KR4h0139_WYG_164-6b>¶
秋夕兮遥長哀心兮永傷結帷兮中宇屣履兮閒房聽¶
蟋蟀之潛鳴覩遊鴈之雲翔尋修廡之飛檐覽明月之¶
流光木蕭蕭以被風階縞縞以受霜玉機兮環轉四運¶
兮驟遷銜恤兮迄今忽將兮涉年日往兮哀深歳暮兮¶
思繁¶
　　秋晴賦　　　　　　　　　　(宋/)袁　淑¶
是月也聲晷合朝夜分霆收耀虹戢文炎都塞埃旻㝢¶
滌氛曳悲泉之凝霧轉絶垠之嚴雲¶
<pb:KR4h0139_WYG_164-7a>¶
　　秋夜長賦　　　　　　　　　(宋/)謝　琨¶
秋夜長兮雖欣長而悼速送晨暉於西嶺迎夕景於東¶
谷夜既分而氣髙風入林而傷緑燕翩翩以辭宇鴈邕¶
邕而南屬¶
　　秋夜長賦　　　　　　　　　(宋/)蘇　彥¶
晨暉電流以西逝閒宵漫漫其未央牛女隔河以延佇¶
列宿雙景以相望輕雲飄霏以籠朗素月披曜而舒光¶
時禽鳴於庭栁節蟲唫於戸堂零葉紛其交萃落英颯¶
<pb:KR4h0139_WYG_164-7b>¶
以散芳覩遷化之遒邁悲榮枯之靡常貞松隆冬以擢¶
秀金菊吐翹以凌霜¶
　　秋懷賦　　　　　　　　　　(宋/)伏系之¶
於是景㝢肅澄風髙木斂凄氣夕衰零露晨湛澤收潤¶
而草枯葉驟墜而庭掩鴈偕來以希陽燕遊逝而投險¶
豈微物之足懷傷頹齡之告漸¶
　　悲秋夜賦　　　　　　　　　(宋/)何　瑾¶
欣莫欣兮春日悲莫悲兮秋夜伊秋夜之可悲増沈懷¶
<pb:KR4h0139_WYG_164-8a>¶
於逺情歎授衣於豳詩感蕭瑟於宋生天寥廓兮髙褰¶
氣凄肅兮厲清燕泝陰兮歸飛鴈懷陽兮寒鳴霜凝條¶
兮漼漼露霤葉兮泠泠¶
　　七夕賦　　　　　　　　　　(周/)庾　信¶
兔月先上羊燈次安覩牛星之曜景視織女之闌干於¶
是秦娥麗妾趙豔佳人窈窕名燕逶迤姓秦嫌朝妝之¶
半故憐晚飾之全新此時併舍房櫳共往庭中縷條𦂳¶
而貫矩鍼鼻細而穿空¶
<pb:KR4h0139_WYG_164-8b>¶
　地理¶
　　西道賦　　　　　　　　　　(晉/)潘　尼¶
異山河之岨阨倦關谷之盤紆車低徊於潛軌馬侘傺¶
於險塗狗肘還勾羊角互戾葂窟連投十數億計石子¶
之澗坎埳之穴支體為之危竦形骸為之疲曳此亦行¶
者之艱難羇旅之困敝若其名坂則羊腸美人成皋黄¶
馬迴波激浪飛沙飄瓦馬則頓躓狼傍虺隤𤣥黄牛則¶
體疲力竭損食䘮膚尳蹄穿領摩髖脫軀¶
<pb:KR4h0139_WYG_164-9a>¶
　　巫咸山賦(有序/)　　　　　　　(晉/)郭　璞¶
葢巫咸者實以鴻術為帝堯醫生為上公死為貴神豈¶
封斯山而因以名之乎¶
伊巫咸之名山崛孤停而傑峙體岑峭以隆頽冠崇嶺¶
以峻起配華霍以助鎮致靈潤乎百里爾乃寒泉懸涌¶
浚湍流帶林薄叢籠幽蔚隱靄八風之所歸起游鳥之¶
所喧㑹潛瑕石揚蘭茝迴翔鵷集凌鷮鷦翳禽鳥栖陽¶
以晨鳴熊虎窟隂而夕㘁¶
<pb:KR4h0139_WYG_164-9b>¶
　　濟瀍谷賦　　　　　　　　　(晉/)胡　濟¶
嘉髙岡之崇峻兮臨𤣥谷以逺覽仰髙丘之崔嵬兮望¶
清川之澹澹爾乃渉重險陟榛薄倚春木臨幽壑深谷¶
豁以窈藹髙峰鬱而岝㟧¶
　　梁田賦　　　　　　　　　　(晉/)夏侯湛¶
嬉於夷寧之廣陸步於大野之長京察田疇之疆畔觀¶
遊雉之逸形¶
　　嶺表賦　　　　　　　　　　(宋/)謝靈運¶
<pb:KR4h0139_WYG_164-10a>¶
若乃長山款跨外内乖隔下無伏流上無夷跡麕鹿望¶
岡而旋歸鴻鴈覩峰而返翮既陟麓而踐坂遂升降於¶
山畔顧後路之傾巘眺前磴之絶岸看朝雲之抱岫聽¶
夕流之注澗羅石綦布怪譎横越非山非阜如樓如闕¶
斑采類繡明白若月蘿蔓絶攀苔衣流滑¶
　　貞女峽賦　　　　　　　　　(陳/)江　緫¶
倦辛苦於嶺表遂沈淪於海外迹飄颻於轉蓬情繚繞¶
於懸斾駭兹峽之珍怪佇竒峰而矖矚或邐迤而四成¶
<pb:KR4h0139_WYG_164-10b>¶
乍㠑㠕而五曲含照曜之燭銀滴潺湲之膏玉山蒼蒼¶
以墜葉樹索索而揺枝澄碧源之見底聳翠壁以臨危¶
　　望海賦　　　　　　　　　　(晉/)孫　綽¶
若乃惟馨陳祈祝不愧言或適於東或歸於西商客齊¶
暢潮流往還各資順勢雙帆同懸倐如驌驊背馳拏如¶
交集輕軒¶
　　渉江賦　　　　　　　　　　(晉/)曹　毗¶
迄趙屯歴彭川修岸靡靡莞葦芊芊紫蓮被翠波而抗¶
<pb:KR4h0139_WYG_164-11a>¶
英碧椹乗天岸而星懸百籟夕奏山精夜然狂飈蕭瑟¶
以洞駭洪濤突兀而横峙爾乃江豨澎濞夜火煇煥凌¶
錯吐飈駭鯨噴瀾采蜂於是汎波文魚於是登岸¶
　　觀濤賦　　　　　　　　　　(晉/)曹　毗¶
伊山水之遼迥何秋月之凄清瞻滄津之騰起觀雲濤¶
之來征爾其勢也發源溟池迴衝天井灑拂滄漢遥鑠¶
星景伍子結誓於陰府洪湍應期而來騁汨如八風俱¶
臻隗若崑崙抗嶺¶
<pb:KR4h0139_WYG_164-11b>¶
　　望濤賦　　　　　　　　　　(晉/)伏　滔¶
若夫金祇理轡素月告望洪濤於是鬰起重流於是電¶
驤起沙渟而迅邁觸横門而克壯灌江津而砰磕鼓赤¶
岸而激揚鬱律煙騰隗兀連罡重疊巘而隱天竦洄澼¶
而起漲¶
　　長谿賦　　　　　　　　　　(宋/)謝靈運¶
潭結緑而澄清瀨楊白而載華飛急聲之瑟汨散輕文¶
之漣羅始鏡底以如玉終積岸而成沙¶
<pb:KR4h0139_WYG_164-12a>¶
　　恱曲池賦　　　　　　　　　(宋/)謝　莊¶
北山兮鳶柏南谿兮赬石赬岸兮若虹黛樹兮如晝暮¶
雲兮十里朝霞兮千尺步東池兮夜未久卧西牕兮月¶
向山引一息於魂内擾百緒於眼前¶
　　井賦　　　　　　　　　　　(晉/)王彪之¶
考五材之物化寂冥感而資静水帶地而壤潤月流天¶
而宵炯燧鑽木而發火益穿坤而搆井摹𤣥羲之靈爻¶
仰東宿之飛景步土脈測水泉方欄結轆轤懸下沈瓶¶
<pb:KR4h0139_WYG_164-12b>¶
而互汲飛纖綆而幽牽於是杳黄壚之邃鮮潤下之潔¶
澄瀾恬以清渟泓泠朗以寥戾協太隂以化液體上善¶
以流惠¶
　　冰賦　　　　　　　　　　　(晉/)顧凱之¶
激厲風而貞質仰和景而融暉清流離之光徹邈雲英¶
之巍巍爾乃連緜絡幕乍結乍無翕然靈化得漸巳麤¶
緗白隨川方圓隨渠義剛有折照壺則虛託形超象比¶
朗𤣥珠一綜理而常全經百合而彌切轉若驚電照若¶
<pb:KR4h0139_WYG_164-13a>¶
澄月積如累空泮若墮節臨堅投輕應變縷裂瓊碎星¶
流精練清越若乃上結薄映下鏡長泉靈葩隨流含馨¶
揚鮮¶
　都邑¶
　　冀州賦　　　　　　　　　　(漢/)班　彪¶
夫何事於冀州聊託公以遊居歴九州而觀風亦哲人¶
之所娛望常山之峩峩登北嶽而髙遊建封壇於岱宗¶
瘞𤣥玉於此丘徧五嶽與四瀆觀滄海以周流¶
<pb:KR4h0139_WYG_164-13b>¶
　　反都賦(有序/)　　　　　　　　(漢/)崔　駰¶
漢厯中絶京師為墟光武受命始遷洛都客有陳西土¶
之富云洛邑褊小故略陳禍敗之機不在險也¶
建武龍興奮旅西驅虜赤睂討髙胡斬銅馬破骨都收¶
翡翠之駕據天下之圖上帝受命將昭其烈潛龍初九¶
真人乃發上貫紫宫徘徊天闕握狼弧蹈參伐陶以乾¶
坤始分日月觀三代之餘烈察殷湯之遺風背崤函之¶
固即周洛之中興四郊建三雍禪梁父封岱宗¶
<pb:KR4h0139_WYG_164-14a>¶
　　登樓賦　　　　　　　　　　(晉/)孫　楚¶
有都城之百雉加層樓之五尋從明王之登遊聊暇日¶
以娛心鳴鳩拂羽於桑榆游鳬濯翅於素波牧豎吟嘯¶
於行陌舟人鼓枻而揚歌百僚雲集促坐華臺嘉肴滿¶
俎旨酒盈杯譚三墳而詠五典釋聖哲之所裁¶
　　平樂市賦　　　　　　　　　(晉/)成伯陽¶
惟市之由興自炎帝之所創聚貨財以利用等厮事之¶
莫尚爾乃巷列千所羅居百族街衢相望連棟接屋則¶
<pb:KR4h0139_WYG_164-14b>¶
有目語額瞬動頤塞鼻談智於尺寸之間窺窬於分毫¶
之利¶
　典禮¶
　　藉田賦　　　　　　　　　　(魏/)曹　植¶
營疇萬畝厥田上上竒栁夾路名果被園司農實掌是¶
謂公田¶
　　藉田賦　　　　　　　　　　(宋/)任　豫¶
瞻望圭景咫尺三川緬彼帝藉百有餘年映至徳於盛¶
<pb:KR4h0139_WYG_164-15a>¶
位儷列晷於微辰紆汾陽以昩旦信堯心而禹勤史奉¶
載耜之禮民奏舉趾之歌膏壤千畝與式既同區勢平¶
易畎陌修通提攜丘澤眺嶺面松¶
　文學¶
　　賦體　　　　　　　　　　　　梁武帝¶
草迴風以照春木承雲以含化芳競飛於陽和花爭開¶
於日夜樂萬類之得所豈此心之云舍欣分竹其厲精¶
慙戎車之屢駕¶
<pb:KR4h0139_WYG_164-15b>¶
　　賦體　　　　　　　　　　　(梁/)任　昉¶
俶征侣兮艤行舟奉君命兮不俟駕屬軒軌之易循值¶
堯民之可化慙孺雉之聲朝惡細魚之在夜奉玉檢之¶
陸離待金罍之云舍¶
　　賦體　　　　　　　　　　　(梁/)王僧孺¶
雜沓兮翠旌容與兮龍駕新桐兮始華孔雀兮初化思¶
治兮終朝求人兮仄夜竟大徳之未酬何飛光之徒舍¶
　　賦體　　　　　　　　　　　(梁/)陸　倕¶
<pb:KR4h0139_WYG_164-16a>¶
奉欽明之睿后沐隆平之𤣥化參振鷺之充庭侍長徒¶
之曾舍冀無恨於終南豫告成於芝駕雖就列而陳力¶
終胡顔於長夜¶
　　賦體　　　　　　　　　　　(梁/)栁　憕¶
飛轡竦兮不停隂徂川逝兮無暫舍白日出兮爍晚辰¶
春雷奮兮動䦨夜竊匪服於儲闈叨洪恩於良駕何眇¶
身之多幸濯微纓於唐化¶
　武功¶
<pb:KR4h0139_WYG_164-16b>¶
　　大將軍西征賦(有序/)　　　　　(漢/)崔　駰¶
主簿駰言愚聞昔在上世義兵所克工歌其詩賢陳其¶
頌書之庸器列在明堂所以顯武功也¶
於是襲孟秋而西征跨雍梁而逺蹤陟隴阻之峻坂升¶
天梯以髙翔旗旐翼如遊風羽毛紛其覆雲金光皓以¶
奪目武鼓鏗而雷震¶
　　述征賦　　　　　　　　　　　魏文帝¶
建安十三年荆楚傲而弗臣命元司以簡旅予願奮武¶
<pb:KR4h0139_WYG_164-17a>¶
乎南鄴伐靈鼓之硼隱兮建長旗之飄颻躍甲卒之皓¶
旰兮馳萬騎之瀏瀏揚豈弟之豐惠兮仰乾威之靈武¶
伊皇衢之遐通兮維天綱之畢舉經南野之舊都聊弭¶
節而容與遵往初之舊迹順歸風以長邁鎮江漢之遺¶
民静南畿之遐裔¶
　　征賦　　　　　　　　　　　(魏/)應　瑒¶
奮皇佐之豐烈將親戎乎幽鄰飛龍旂以雲曜披廣路¶
而北廵崇殿鬱其嵯峨華宇爛而舒光摛雲藻之雕飾¶
<pb:KR4h0139_WYG_164-17b>¶
流輝采之渾黄辭曰烈烈征師尋遐庭兮悠悠萬里臨¶
長城兮周覽郡邑思既盈兮嘉想前哲遺風聲兮¶
　　馬射賦　　　　　　　　　　(晉/)曹　毗¶
奔電無以追其蹤逸羽不能企其足狀若騰虯而登紫¶
霄目似晨景之駭扶木體與機㑹動躡驚風於是抗孫¶
陽之轡彎繁弱之弓輕足鬱其雲合妙手扵焉爭雄¶
　　武庫賦　　　　　　　　　　(晉/)潘　尼¶
若夫大刀寳劒曠世絶殊鍊質於昆吾之竈定刑於薛¶
<pb:KR4h0139_WYG_164-18a>¶
燭之罏¶
　器用¶
　　屏風賦　　　　　　　　　　(漢/)羊　勝¶
屏風鞈匝蔽我君王重葩累繡沓璧連璋飾以文錦映¶
以流黄畫以古烈顒顒昂昻藩后宜之夀考無疆¶
　　扇賦　　　　　　　　　　　(漢/)張　衡¶
採兹竹以成扇乃畫象而造儀惟規上而矩下和采爛¶
以雜施¶
<pb:KR4h0139_WYG_164-18b>¶
　　扇賦　　　　　　　　　　　梁昭明大子¶
匠人之巧製女工之妙織九折翠竹之枝直截飛禽之¶
翼雖復草木焦枯金沙銷鑠火山熾寒泉涸能使凄兮¶
似秋隆暑斯却¶
　　團扇賦　　　　　　　　　　(漢/)蔡　邕¶
裁帛制扇陳象應矩輕徹妙好其輶如羽動角揚徴清¶
風逐暑春夏用事秋冬潛處¶
　　圓扇賦　　　　　　　　　　(晉/)傅　𤣥¶
<pb:KR4h0139_WYG_164-19a>¶
何皎月之纖素擬皓日而軟貞睎萐莆之芳烈隨變體¶
而殊名勁節剛以立質象日月之定形¶
　　狗脊扇賦　　　　　　　　　(晉/)傅　咸¶
葢卑以自居君子之經孤寡不榖王侯修名尚不媿狗¶
脊之為號亦焉顧九華之妙形¶
　　羽扇賦　　　　　　　　　　(梁/)周　興¶
銜明珠以報徳訪在陰而陽止既來集於衞軒亦傾舞¶
於呉市駢瑶剪雪盈華寫潔通脊似介㸃首如翳縈吹¶
<pb:KR4h0139_WYG_164-19b>¶
動髮環凉入衣悽兮若秋之暮懔兮如雪之飛¶
　　燈賦　　　　　　　　　　　(漢/)劉　歆¶
惟兹蒼鶴修麗以竒身體剼削頭頸委蛇負斯明燈躬¶
含水池明無不見照察纖微以夜繼晝烈者所依¶
　　釭燈賦　　　　　　　　　　(晉/)夏侯湛¶
殊珍寳器竒象妙工取光藏煙致巧金銅融冶甄流陶¶
形定容爾乃隱以金翳疏以華籠融素膏於囘槃發朱¶
曜於綺牕宣耀蘭堂騰明廣宇燄煜爚於菌筵煥炤晰¶
<pb:KR4h0139_WYG_164-20a>¶
乎屏組¶
　　蠟燈賦　　　　　　　　　　(晉/)范　堅¶
爾乃旋閒房升玉榻列華槃鑠凝蠟浮炷穎其始然袐¶
闈於是乃闔旁映文楹仰暉丹桷赫如燭龍吐輝爛若¶
翳陽復旭¶
　　百枝燈賦　　　　　　　　　(晉/)孫　惠¶
曄若雲停爛似星布¶
　　櫛賦(有序/)　　　　　　　　　(晉/)傅　咸¶
<pb:KR4h0139_WYG_164-20b>¶
大才治世猶櫛之理髮也理髮不可無櫛治世不可無¶
才賦曰¶
我嘉兹櫛惡亂好理一髮不順實以為恥雖日用而匪¶
懈不告勞而自巳茍以理而委任期竭力而沒齒¶
　　鍼縷賦　　　　　　　　　　(漢/)曹大家¶
鎔秋金之剛精形微妙而直端性通逺而漸進博庻物¶
而一貫惟鍼縷之列迹信廣博而無原退逶迤以補過¶
似素絲之羔羊何斗筲之足算咸勒石而升堂¶
<pb:KR4h0139_WYG_164-21a>¶
　音樂¶
　　琴賦　　　　　　　　　　　(漢/)馬　融¶
惟梧桐之所生在衡山之峻陂於是遨閒公子中道失¶
志孤煢特行懷閔抱思昔師曠三奏而神物下降𤣥鶴¶
二八軒舞於庭何琴徳之深哉¶
　　琴賦　　　　　　　　　　　(漢/)蔡　邕¶
門關九絃出入律吕屈伸低昻十指如雨於是歌人¶
恍惚以失曲舞者亂節而忘形哀人塞耳以惆悵轅馬¶
<pb:KR4h0139_WYG_164-21b>¶
蹀足以悲鳴¶
　　琴賦　　　　　　　　　　　(陳/)陸　瑜¶
龍門竒樹上籠雲霧根帶千仭之谿葉泫三危之露忽¶
紛糅而交下終摧殘而莫顧逢蔡子之見矜識竒響於¶
餘煙飛青雀兮歌綺殿引黄鶴兮慘離筵吟髙松兮落¶
春葉斷輕絲兮改夏絃歡曲舉而情踊躍引調奏而涕¶
流漣亦有辭鄉去國對此二年¶
　　笙賦　　　　　　　　　　　(陳/)顧野王¶
<pb:KR4h0139_WYG_164-22a>¶
聲流洛渚器重汾陽協歌鐘於宿夕詠月扇於繞梁同¶
離鴻於流徴㑹别鶴於清商¶
　　笛賦　　　　　　　　　　　(陳/)傅　縡¶
貞雲翠節冒霜停雪江潭薦竿巴人所截五音是備六¶
孔斯設殊響抑揚似出平陽曲凝髙殿聲幽洞房既逐¶
舞而迴袖亦將歌而繞梁忽從弄而危短乍調吹而柔¶
長於是時也趙瑟輟謳齊竽息唱見象筵之恱耳聽清¶
笛之寥亮¶
<pb:KR4h0139_WYG_164-22b>¶
　　箏賦　　　　　　　　　　　(晉/)顧凱之¶
其器也則端方修直天隆地平華文素質爛蔚波成君¶
子嘉其斌麗知音偉其含清罄虛中以揚徳正律度而¶
儀形良工加妙輕縟璘彬𤣥漆緘響慶雲被身¶
　　箏賦　　　　　　　　　　　(晉/)傅　𤣥¶
陰沈陽升柔屈剛興𤣥黄之分推故引新迭為主賓四¶
時之陳追赴促彈急擊扣危洪纖雜沓或合或離清濁¶
代興有始有終哀起清羽樂混大宮¶
<pb:KR4h0139_WYG_164-23a>¶
　　琵琶賦　　　　　　　　　　(晉/)傅　𤣥¶
然後衆弄雜㑹六引遞奏纖絃振舞迅手繁鶩　控修¶
柄以布柱轉四時而發機¶
　　鼓吹賦　　　　　　　　　　(晉/)陸　機¶
宮備衆聲體僚君器飾聲成文彫音作蔚響以形分曲¶
以和綴放嘉樂於㑹通宣萬變於觸類適清響以定奏¶
期要妙於豐㑹邈拊搏之所管務戛歴之為最¶
　　歌賦　　　　　　　　　　　(晉/)袁山松¶
<pb:KR4h0139_WYG_164-23b>¶
朱脣不啓皓齒不離清氣獨轉妍弄潛移或似停而不¶
留或如疾而不馳¶
　　瞽師賦　　　　　　　　　　(漢/)蔡　邕¶
夫何矇昧之瞽兮心窮忽以鬱伊目冥冥而無睹兮羌¶
求煩以愁悲撫長笛以攄憤兮氣轟鍠而横飛何此聲¶
之悲痛愴然淚以隱惻類離鵾之孤鳴起嫠婦之哀泣¶
詠新詩之悲歌舒滯積而宣鬱¶
　玉帛¶
<pb:KR4h0139_WYG_164-24a>¶
　　玉玦賦　　　　　　　　　　　魏文帝¶
有崐山之妙璞産曾城之峻崖漱丹水之炎波蔭瑶樹¶
之𤣥枝包黄中之純氣抱虛静而無為應九徳之淑懿¶
體五材之表儀¶
　飲食¶
　　酒賦　　　　　　　　　　　(晉/)傅　𤣥¶
課長興與中山比蒼梧與宜城造藥限以(原本闕/二字)味蜜¶
甜而膽苦　飲者杯無算甌醴成川渠　應酒旗之明¶
<pb:KR4h0139_WYG_164-24b>¶
象推酒泉之佳名¶
　　惡餅賦(有序/)　　　　　　　　(晉/)庾　闡¶
范子常者嘗造予宿臛雞為餅遍食之情甚虛竒嘉之¶
味不實聊作惡餅賦以釋之¶
若乃董盧飛名於華肆和均絶技於俗㕓王孫駭歎於¶
曳緒束子賦弱於春緜色必霜葩雪皓肉則錦采雲嫺¶
　巧藝¶
　　正都賦　　　　　　　　　　(晉/)傅　𤣥¶
<pb:KR4h0139_WYG_164-25a>¶
　五采文身質美光炫激衝風於秦鑪飛光天之烈燄¶
　苖山之鋌鑄以為劒其利也陸斷犀兕水截輕鴻灑奔¶
　駟於中衢斬雙蛟於大江將以威天下而禦羣凶　手¶
　戲絶倒凌虛寄身跳丸擲掘飛劒舞輪¶
　　　繳彈賦　　　　　　　　　　(晉/)夏侯湛¶
　張弱弓理繁繳望大羣以送九審追放而必獲¶
　　　圍棊賦　　　　　　　　　　　陳宣帝¶
　引如征鴻赴沼布若羣鵲依枝類林麓之隱隱匹星漢¶
<pb:KR4h0139_WYG_164-25b>¶
　之離離蜂起百塗從横萬制或無厭而反失或先羸而¶
　後濟¶
　　覽古¶
　　　鄴臺賦　　　　　　　　　　(晉/)盧　諶¶
　顯陽隗其顛隧文昌鞠而為墟銅雀隕於臺側洪鐘寢¶
　於兩除奚帝王之靈宇為狐兎之攸居¶
　¶
御定歴代賦彚逸句巻一¶
